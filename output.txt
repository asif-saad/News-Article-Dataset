66884,82701
স্কুলে মেয়েকে আনতে গিয়ে গাড়িচাপায় প্রাণ গেল বাবার
অন্যান্য
প্রকাশ : ২৬ আগস্ট ২০১৯, ০০:০০
স্কুল ছুটির পর সামিয়ার অপেক্ষা বাবার জন্য। মোটরসাইকেলে বাবা আফসার উদ্দিন তাকে নিতে আসবেন স্কুলে। সময় পার হয়ে যায়, কিন্তু বাবা আর আসে না। অথচ এর আগে মেয়েকে আনতে কখনো বিলম্ব হয়নি তার। ছুটির আগেই মোটরসাইকেল নিয়ে স্কুলের সামনে দাঁড়িয়ে থাকেন মেয়ের জন্য। ফলে মেয়ের অস্থিরতা বাড়তে থাকে। এরই মধ্যে তার কানে খবর এলো স্কুলে যাওয়ার পথে প্রাইভেটকার চাপায় প্রাণ হারিয়েছেন তার বাবা।এই দুর্ঘটনাটি ঘটেছে গতকাল রবিবার দুপুরে রাজধানীর নীলক্ষেত এলাকায়। সামিয়া ঢাকা বিশ্ববিদ্যালয় এলাকার ইঞ্জিনিয়ারিং ইউনিভার্সিটি স্কুল অ্যান্ড কলেজের ১০ম শ্রেণির ছাত্রী। তাদের বাসা বংশালের মকিম বাজার গলিতে। ৫৮ বছরের আফসার উদ্দিন বংশালে মোটরসাইকেল পার্টস ব্যবসায়ী। তিনি প্রতিদিন নিজেই মোটরসাইকেলে মেয়েকে স্কুলে আনা-নেওয়া করতেন। তার দুই মেয়ের মধ্যে সামিয়া ছোটো।বাবার মৃত্যুর খবরে পাগলপ্রায় সামিয়া। বারবার জ্ঞান হারিয়ে ফেলছে সে। আফসারের ভাই রিয়াজ উদ্দিন জানান, গতকাল সকালে সামিয়াকে স্কুলে রেখে আসেন আফসার। দুপুরে ছুটির পর বাসা থেকে বের হন তাকে আনতে। মোটরসাইকেলে তেল কম থাকায় নীলক্ষেত মোড়ের পাশের ফিলিং স্টেশনে যান। তেল নিয়ে বের হওয়ার সময় একটি প্রাইভেটকার তার মোটরসাইকেলে ধাক্কা দেয়। এতে তিনি প্রাইভেটকারের সামনে ছিটকে পড়েন। এ অবস্থায় তাকে ধাক্কাতে ধাক্কাতে সামনে এগোতে থাকে গাড়িটি। পথচারিরা প্রাইভেটকারটি আটক করে। মুমূর্ষু অবস্থায় আফসারকে উদ্ধার করে ঢাকা মেডিক্যাল কলেজ হাসপাতালে নেওয়া হয়। চিকিত্সক জানান, হাসপাতালে নেওয়ার আগেই তার মৃত্যু হয়েছে। খবর পেয়ে স্বজনরা ছুটে যান হাসপাতালে। সেখানে এক হূদয় বিদারক দৃশ্যের অবতারণা হয়।লালবাগ থানার ওসি কে এম আশরাফ উদ্দিন বলেন, প্রাইভেটকারের মালিক আজমল নিজেই গাড়িটি চালাচ্ছিলেন। গাড়িটিসহ তাকে আটক করে জনতা। পরে তাকে থানায় নেওয়া হয়। তবে নিহত আফসারের নিকট আত্মীয়রা এ বিষয়ে মামলা করতে অনাগ্রহ প্রকাশ করছেন। পাশাপাশি লাশের ময়নাতদন্ত করতেও চাইছেন না তারা। গাড়ির মালিক ও নিহতের পরিবারের মধ্যে আপসের প্রক্রিয়া চলছিল বলে জানান তিনি।



66885,82702
জি-৭ সম্মেলনে মিত্রদের সঙ্গে যুক্তরাষ্ট্রের বিরোধ
অন্যান্য
প্রকাশ : ২৬ আগস্ট ২০১৯, ০০:০০
ফ্রান্সে শিল্পোন্নত দেশগুলোর সংস্থা গ্রুপ অব সেভেনের (জি-৭) সম্মেলনে যুক্তরাষ্ট্রের সঙ্গে বিভিন্ন ইস্যুতে মিত্রদের মতবিরোধ প্রকাশ্যে এসেছে। যদিও মার্কিন প্রেসিডেন্ট ডোনাল্ড ট্রাম্প বলেছেন, মিত্রদের সঙ্গে সুম্পর্ক বজায় রয়েছে। কিন্তু চীনের সঙ্গে বাণিজ্য বিরোধ তো সবার কাছেই স্পষ্ট হয়ে উঠেছে। খবর সিএনএন ও রয়টার্সেরবিরোধ প্রকাশ্যেইফ্রান্সের বিয়ারিেস আয়োজিত জি-৭ সম্মেলনে মূলত ইরান, উত্তর কোরিয়া, চীন এবং রাশিয়া নিয়ে যুক্তরাষ্ট্রের সঙ্গে মিত্রদের বিরোধ সামনে এসেছে। ফ্রান্স ইরানের সঙ্গে উত্তেজনা হ্রাসে মধ্যস্থতা করার ভূমিকা পালন করার কথা জানিয়েছে। প্রেসিডেন্ট ট্রাম্প এটা সমর্থন করেও আবার বলেছেন, তিনি নিজের পদক্ষেপগুলো নিয়ে সামনের দিকে যাবেন। ইরানের সঙ্গে পরমাণু চুক্তি বাতিলের পর থেকেই ইউরোপীয় নেতারা যুক্তরাষ্ট্রের সঙ্গে আলোচনা চালিয়ে যাচ্ছে। ফ্রান্স জানিয়েছে, সম্মেলনে ইইউ নেতারা একমত হয়েছেন যে, ফ্রান্সই ইরানের কাছে সঠিক বার্তাটি পৌছে দেবে। যদিও প্রেসিডেন্ট ট্রাম্প বলেছেন, তিনি তেহরানের ওপর সর্বোচ্চ চাপ প্রয়োগ করবেন। আর ইইউ নেতাদের সঙ্গে তার এ বিষয়ে আলোচনা হয়নি।উত্তর কোরিয়ার স্বল্পপাল্লার ক্ষেপনাস্ত্র পরীক্ষা নিয়েও জাপানের প্রধানমন্ত্রী শিনজো অ্যাবের সঙ্গে বিরোধে জড়িয়েছেন প্রেসিডেন্ট ট্রাম্প। জি-৭ জোটে ফের রাশিয়াকে অন্তর্ভূক্ত করা নিয়েও মিত্রদের সঙ্গে দূরত্ব তৈরি হয়েছে যুক্তরাষ্ট্রের। আবার ব্রেক্সিট নিয়ে প্রেসিডেন্ট ট্রাম্প ব্রিটেনের প্রধানমন্ত্রী বরিস জনসনকে সমর্থন করে বলেছেন, বরিস সঠিক পথেই যাচ্ছেন। ইইউ ছাড়লে ব্রিটেনের সঙ্গে ওয়াশিংটনের বড় চুক্তি হবে বলেও জানান প্রেসিডেন্ট ট্রাম্প। তার সঙ্গে বৈঠকের আগে বরিস জনসন জানিয়েছিলেন, তিনি চীনের সঙ্গে বাণিজ্য যুদ্ধ থেকে সরে আসতে প্রেসিডেন্ট ট্রাম্পকে আহবান জানাবেন। গতকাল এক টুইট বার্তায় প্রেসিডেন্ট ট্রাম্প বলেন, মিত্র দেশগুলোর নেতাদের সঙ্গে ভাল আলোচনা হয়েছে। তাদের সঙ্গে সম্পর্কও ভাল। অর্থনৈতিকভাবে আমাদের দেশ ভাল করছে।



66886,82703
রাজাকারদের তালিকা সংগ্রহ শুরু করেছে স্বরাষ্ট্র মন্ত্রণালয়
অন্যান্য
প্রকাশ : ২৬ আগস্ট ২০১৯, ০০:০০
একাত্তরে খুন, ধর্ষণ, অগ্নিসংযোগ, নির্যাতন ও লুণ্ঠনে যেসব বাঙালি বেতন নিয়ে পাকিস্তানি বাহিনীকে সহযোগিতা করেছিল, তাদের তালিকা সংগ্রহ শুরু করেছে স্বরাষ্ট্র মন্ত্রণালয়। মুক্তিযুদ্ধবিষয়ক মন্ত্রণালয়ের চিঠির পরিপ্রেক্ষিতে স্বরাষ্ট্র মন্ত্রণালয় এ কাজ শুরু করেছে এবং দ্রুত তা সম্পন্ন করা হবে। গতকাল রবিবার সংসদ ভবনে অনুষ্ঠিত মুক্তিযুদ্ধবিষয়ক মন্ত্রণালয়সম্পর্কিত সংসদীয় স্থায়ী কমিটির বৈঠকে স্বরাষ্ট্র মন্ত্রণালয়ের পক্ষ থেকে বিষয়টি জানানো হয়।বৈঠক শেষে কমিটির সভাপতি শাজাহান খান সাংবাদিকদের জানান, বৈঠকে স্বরাষ্ট্র মন্ত্রণালয় থেকে জানান হয়—তারা বেতনভোগী রাজাকারদের তালিকা সংগ্রহের কাজ শুরু করেছে। জেলাপর্যায়ে রাজাকারদের তালিকা সংগ্রহের জন্য জেলা প্রশাসকদের কাছে চিঠি দেওয়া হয়েছে। গত ২৬ মে অনুষ্ঠিত সংসদীয় কমিটির বৈঠকের কার্যপত্রে দেখা যায়, স্বরাষ্ট্র মন্ত্রণালয়ের রাজনৈতিক অনুবিভাগে সংরক্ষিত রাজাকার, আলবদর, আলশামস ও স্বাধীনতাবিরোধীদের তালিকা এবং মুক্তিযুদ্ধের সময় জেলা প্রশাসকের কাছ  থেকে বেতন-ভাতা উত্তোলনকারী রাজাকারদের তালিকা সংরক্ষণের সুপারিশ করে সংসদীয় কমিটি।সংসদ সচিবালয়ের সংবাদ বিজ্ঞপ্তিতে জানানো হয়, গতকালের বৈঠকে বলা হয়—মুক্তিযুদ্ধের স্মৃতি নিদর্শন ও বধ্যভূমি সংরক্ষণ করা প্রয়োজন। সঠিকভাবে এসব স্মৃতি সংরক্ষণের লক্ষ্যে এ সংক্রান্ত নীতিমালা প্রণয়নের সুপারিশ করেছে কমিটি। এ ছাড়া, প্রতিটি উপজেলায় মুক্তিযুদ্ধ কমপ্লেক্স শহর থেকে বিচ্ছিন্ন স্থানে নির্মাণ না করে যথোপযুক্ত স্থানে নির্মাণের বিষয়েও বৈঠকে আলোচনা হয়। হামদর্দের এমডির একাত্তরে ভূমিকা নিয়ে প্রশ্নসংসদীয় কমিটির গতকালের বৈঠকে হামদর্দ ল্যাবরেটরিজ (ওয়াক্ফ) বাংলাদেশ-এর ব্যবস্থাপনা পরিচালক ড. হাকীম মো. ইউছুফ হারুন ভূঁইয়ার ১৯৭১ সালে মহান মুক্তিযুদ্ধের সময়কার ভূমিকা নিয়ে প্রশ্ন তোলেন সংসদীয় কমিটির একজন সদস্য। কমিটির ওই সদস্য বৈঠকে বলেন, হাকীম মো. ইউছুফ হারুন ভূঁইয়ার মুক্তিযুদ্ধকালীন ভূমিকা নিয়ে বিভিন্ন মিডিয়ায় প্রতিবেদন প্রকাশ হয়েছে, এটা খতিয়ে দেখা দরকার। হামদর্দ থেকে কোনো অর্থ স্বাধীনতাবিরোধী কোনো দল বা ব্যক্তির অনুকূলে গেছে কি না, সেটা জানা দরকার। হামদর্দের এমডির বিষয়ে প্রশ্ন উত্থাপনকারী ওই সদস্য বিষয়টি মুক্তিযুদ্ধবিষয়ক মন্ত্রী আ ক ম মোজাম্মেল হকেরও দৃষ্টি আকর্ষণ করেন। কমিটির সভাপতি শাজাহান খানের সভাপতিত্বে অনুষ্ঠিত বৈঠকে কমিটির সদস্য মুক্তিযুদ্ধবিষয়ক মন্ত্রী আ ক ম  মোজাম্মেল হক, মইনউদ্দীন খান বাদল, রাজি উদ্দিন আহমেদ, মেজর (অব) রফিকুল ইসলাম (বীর উত্তম), এ বি তাজুল ইসলাম ও কাজী ফিরোজ রশীদ অংশ নেন।হাকিম ইউছুফের অনিয়মের ঘটনার সাক্ষী সুফি সাগরকে দুদকের জিজ্ঞাসাবাদএ দিকে, হামদর্দের এমডি ইউছুফ হারুন ভূঁইয়ার নানা অনিয়মের ঘটনায় সাক্ষী হিসেবে ড. সুফি সাগর সামসকে গতকাল জিজ্ঞাসাবাদ করে দুর্নীতি দমন কমিশন (দুদক)। ২০ আগস্ট পাঠানো তলবি নোটিশে ড. সামসকে গতকাল বেলা ১১টায়  রাজধানীর সেগুনবাগিচায় দুদকের প্রধান কার্যালয়ে হাজির হতে বলা হয়। জিজ্ঞাসাবাদ শেষে ড. সামস সাংবাদিকদের বলেন, ‘হামদর্দে নানা অনিয়ম ঘটেছে। প্রতিষ্ঠানটিকে বাঁচাতে দুদকে আবেদন করেছিলাম। আমাকে তদন্তে সহযোগিতার জন্য ডাকা হয়েছিল। নথিপত্র দুদকে উপস্থাপন করেছি।’



66887,82704
মিয়ানমারকে প্রতিশ্রুতি বাস্তবায়নের আহ্বান বাংলাদেশের
অন্যান্য
প্রকাশ : ২৬ আগস্ট ২০১৯, ০০:০০
রোহিঙ্গা প্রত্যবাসনে বাংলাদেশের অসহযোগিতার যে অভিযোগ মিয়ানমার তুলছে তা ভিত্তিহীন, উদ্দেশ্য প্রণোদিত এবং অগ্রহণযোগ্য। এই সংকটের জন্য মিয়ানমার সম্পূর্ণরূপে দায়ী। তাই রোহিঙ্গা সংকটের টেকসই সমাধানে সকল বাধ্যবাধকতা ও প্র্রতিশ্রুতি বাস্তবায়নেই মিয়ানমারের মনোযোগ দেওয়া উচিত। গতকাল রবিবার ঢাকায় পররাষ্ট্র মন্ত্রণালয়ের এক প্রেস বিজ্ঞপ্তিতে বাংলাদেশের অবস্থান তুলে ধরে মিয়ানমারকে এই আহবান জানানো হয়েছে।প্রেস বিজ্ঞপ্তিতে বলা হয়েছে, আন্তর্জাতিক সম্প্রদায়ের সঙ্গে মিলে রাখাইনে রোহিঙ্গাদের ফেরার সহায়ক পরিবেশ তৈরি এবং প্রত্যাবাসন ও পুনঃএকত্রীকরণ প্রক্রিয়ায় তাদের নজরদারির বিষয়টি মিয়ানমার সরকারের গুরুত্ব দিয়ে বিবেচনা করা উচিত।পররাষ্ট্র মন্ত্রণালয় বলেছে, প্রত্যাবাসন শুরুতে মিয়ানমারের প্রস্তুতির দাবি অনুযায়ী বাংলাদেশ ২২ আগস্ট প্রত্যাবাসন শুরুতে সহযোগিতা করতে সম্মত হয়। ৩৪৫০ জন রোহিঙ্গার স্বেচ্ছা প্রত্যাবাসনে বাংলাদেশ সব ধরনের প্রস্তুতি নিয়েছিল। তালিকার থাকা রোহিঙ্গাদের ৩৩৯টি পরিবারের সাক্ষাতকারও নেওয়া হয়েছিলো। কিন্তু দুর্ভাগ্যবশত কোনো রোহিঙ্গা পরিবার ফিরতে রাজি হয়নি। রোহিঙ্গাদের মতে, রাখাইনের নিরাপত্তা পরিস্থিতি ও সার্বিক পরিবেশ ফেরার জন্য অনুকূল নয়। বেশিরভাগ পরিবারই নিরাপত্তা পরিস্থিতি নিয়ে গভীর উদ্বেগ প্রকাশ করেছে। অনেকেই ন্যায়বিচার, নাগরিকত্ব, চলাফেরার স্বাধীনতা ও ভূমি ব্যবহারের অধিকারের অভাবের কথা উল্লেখ করেছে।দ্বিপাক্ষিক সমঝোতা অনুযায়ী বাস্তুচ্যুত মানুষদের স্বেচ্চা প্রত্যাবাসনে উত্সাহিত করার দায়িত্ব মিয়ানমারের। রাখাইনে সহায়ক পরিবেশ তৈরির দায়িত্বও মিয়ানমারের। মিয়ানমার সরকারের প্রতিশ্রুতি ও বাধ্যবাধকতা পূরণের ব্যর্থতা- রোহিঙ্গাদের ফিরে না যাওয়ার কারণ। রোহিঙ্গাদের উদ্বেগের বিষয়গুলো সমাধানে মিয়ানমার সরকারের রাজনৈতিক সদ্বিচ্ছার সঙ্গে পদক্ষেপ নেওয়া জরুরি। মিয়ানমার সরকারের ভিত্তিহীন অভিযোগ রোহিঙ্গা প্রত্যাবাসনে কোনো ভূমিকা রাখবে না। ফেরত যেতে ইচ্ছুক এমন কাউকে যেতে বাংলাদেশ কখনো বাধা দেয়নি। 



66888,82705
মিয়ানমারকে সহায়ক পরিবেশ তৈরি কতে হবে :যুক্তরাষ্ট্র
অন্যান্য
প্রকাশ : ২৬ আগস্ট ২০১৯, ০০:০০
বাংলাদেশে আশ্রয় নেওয়া রোহিঙ্গাদের প্রত্যাবাসনের জন্য মিয়ানমারকেই সহায়ক পরিবেশ তৈরি করতে হবে বলে জানিয়েছে যুক্তরাষ্ট্র। রোহিঙ্গাদের ওপর নিধন অভিযানের দুই বছর পূর্তিতে গতকাল মার্কিন পররাষ্ট্র দফতরের এক বিবৃতিতে এ কথা বলা হয়েছে।মার্কিন পররাষ্ট্র মন্ত্রণালয় বলেছে, দুই বছর আগে রাখাইন রাজ্যে কয়েকটি পুলিশ চেকপোস্টে বিদ্রোহীদের হামলার পর অসামঞ্জস্যহীনভাবে সংখ্যালঘু রোহিঙ্গাদের ওপর বর্বর হামলা চালায় মিয়ানমার সেনাবাহিনী। সেনাদের নৃশংসতার মুখে সাত লাখ ৪০ হাজার রোহিঙ্গা পালিয়ে বাংলাদেশে আশ্রয় নিয়েছে। শুধু রাখাইনেই মিয়ানমার সেনাবাহিনী গত ৭০ বছর ধরে মানবাধিকার লঙ্ঘন করেনি। রাখাইনের পাশাপাশি এখনো কাচিন ও শান রাজ্যে সেনারা নিপীড়ন চালাচ্ছে। আমরা সকল পক্ষকে মানবাধিকারের প্রতি সম্মান দেখাতে এবং মানবিক সহায়তা প্রবেশে ও শান্তির জন্য রাজনৈতিক সংলাপে যুক্ত হতে আহবান জানাচ্ছি। রোহিঙ্গাদের আশ্রয় দেওয়ার জন্য আমরা বাংলাদেশের উদারতার প্রশংসা করছি।মার্কিন পররাষ্ট্র মন্ত্রণালয় আরো বলেছে, মিয়ানমারের একটি সমৃদ্ধ গণতন্ত্রের জন্য ন্যায়বিচার ও জবাবদিহিতা নিশ্চিত করা জরুরি। রাখাইনে স্বেচ্ছা প্রত্যাবাসনের পরিবেশ তৈরিতে আমাদের আহবান অব্যাহত থাকবে। বিবৃতিতে আরো বলা হয়েছে, রোহিঙ্গা সংকট সমাধানে জাতিসংঘের সাবেক মহাসচিব কফি আনানের নেতৃত্বাধীন কমিশন বেশ কিছু সুপারিশ করেছিলো। আমরা এসব সুপারিশ বাস্তবায়নের মিয়ানমার সরকারের প্রতি আহবান জানাই। 



66889,82706
পঁচাত্তর পরবর্তী বিভিন্ন সরকার বঙ্গবন্ধুর খুনিদের পুনর্বাসন করেছে :আমু
অন্যান্য
প্রকাশ : ২৬ আগস্ট ২০১৯, ০০:০০
আওয়ামী লীগের উপদেষ্টামণ্ডলীর সদস্য ও সাবেক মন্ত্রী আমির হোসেন আমু এমপি বলেছেন, বঙ্গবন্ধু হত্যার পেছনে ছিল জাতীয় ও আন্তর্জাতিক ষড়যন্ত্র। এ হত্যাকাণ্ড শুধু রাজনৈতিক অঙ্গনে সীমাবদ্ধ ছিল না। ক্যু, পাল্টা ক্যু এর নামে বিভিন্ন পর্যায়ে মুক্তিযুদ্ধের সপক্ষের শক্তি ও নেতৃত্ব দানকারীদের ওপর আঘাত হানা হয়েছিল। গতকাল রবিবার রাজধানীর শিল্পকলা একাডেমির মিলনায়তনে আওয়ামী শিল্পীগোষ্ঠী আয়োজিত জাতির পিতা বঙ্গবন্ধু শেখ মুজিবুর রহমানের ৪৪তম শাহাদতবার্ষিকী ও জাতীয় শোক দিবস উপলক্ষ্যে স্মরণসভা অনুষ্ঠানে প্রধান অতিথির বক্তব্যে তিনি বলেন, ১৯৭৫ সালের পরবর্তী ২১ বছর ধরে বিভিন্ন সরকার বঙ্গবন্ধুর খুনিদের পুনর্বাসন করে গেছে।আমু বলেন, বঙ্গুবন্ধু হত্যার পর সংবিধানের চার মূলনীতিকে ছুঁড়ে ফেলে দেওয়া হয়। বাংলাদেশে সাম্প্রদায়িক রাজনীতির পুনঃপ্রবর্তন করা হলো। এই দেশকে আবারও নব্য পাকিস্তান বা পাকিস্তানের সঙ্গে একটি কনফেডারেশন করার পূর্বপরিকল্পনা নিয়েই ১৫ আগস্ট হত্যাকাণ্ডের সূত্রপাত করা হয়েছিল। তিনি বলেন, বঙ্গবন্ধুর হত্যাকারীদের বিচার না করার জন্য ইনডেমনিটি আইন পাশ করে জিয়াউর রহমান জাতির পিতা বঙ্গবন্ধুর হত্যাকারীদের পুনর্বাসন করেন।মহিলা ও শিশু বিষয়ক প্রতিমন্ত্রী ফজিলাতুন নেসা ইন্দিরা এমপি বলেন, ১৫ আগস্ট বঙ্গবন্ধুকে সপরিবারে হত্যার অন্যতম উদ্দেশ্য ছিল দেশকে পাকিস্তানি কায়দায় পরিচালনা করা। ১৫ ও ২১ আগস্ট হত্যাকাণ্ড এক সূত্রে গাঁথা। প্রতিমন্ত্রী বলেন, ২১ আগস্টের গ্রেনেড হামলা ছিল রাষ্ট্রীয় হত্যাকাণ্ড। এই জঘন্য হত্যাকাণ্ডের জন্য তত্কালীন প্রধানমন্ত্রী খালেদা জিয়াকে বিচারের আওতায় আনতে হবে। কেন না, খালেদা জিয়া তখন স্বরাষ্ট্রমন্ত্রীর দায়িত্বে ছিলেন।আওয়ামী শিল্পী গোষ্ঠির সভাপতি সালাউদ্দিন বাদলের সভাপতিত্বে অনুষ্ঠানে আরো বক্তব্য রাখেন সম্মিলিত সাংস্কৃতিক জোটের সভাপতি গোলাম কুদ্দুসসহ সংগঠনের নেতৃবৃন্দ। সংগঠনের শিল্পীবৃন্দ অনুষ্ঠানে শোক সঙ্গীত পরিবেশন করে।



66890,82707
সেনাবাহিনীর ভুয়া ক্যাপ্টেন পরিচয়ে প্রতারক গ্রেফতার
সারাদেশ
প্রকাশ : ২৫ আগস্ট ২০১৯, ২১:৫৭
সেনাবাহিনীর ভুয়া ক্যাপ্টেন পরিচয়দানকারী লাবিব আহমেদ ওরফে নাহিদ ওরফে জহির রায়হান (৩৬) নামে এক প্রতারককে গ্রেফতার করেছে গাইবান্ধা সদর থানা পুলিশ। রবিবার ভোরে গাজীপুরের টঙ্গির পশ্চিম থানা এলাকার মওদাফা থেকে তাকে গ্রেফতার করা হয়।প্রতারক জহির রায়হান নেত্রকোনা জেলা সদরের বালি এলাকার সাইদুর রহমানের ছেলে। গাইবান্ধা সদর থানার পুলিশ জানায়, সম্প্রতি ফেসবুকের মাধ্যমে তার পরিচয় ঘটে গ্রামীণ ব্যাংকের সাবেক কর্মকর্তা রঞ্জিনা খাতুনের। জহির নিজেকে সেনাবাহিনীর ক্যাপ্টেন পরিচয় দেন। এক সময় তাদের মধ্যে বিশ্বস্ততা বাড়ে। এর সুবাদে প্রতারক জহির তার অবসর গ্রহণের পর জমাকৃত টাকা সম্পর্কে অবগত হন। তিনি রঞ্জিনা খাতুনকে ব্যাংক থেকে টাকা তুলে পোস্ট অফিসে সঞ্চয়পত্রের মাধ্যমে ওই টাকা জমা রাখার পরামর্শ দেন। এ ব্যাপারে তিনি সর্বোচ্চ সহযোগিতার আশ্বাস দেন।  পরে জহিরের পরামর্শে গত ২৮ জুলাই কাউকে না জানিয়ে রঞ্জিনা ব্যাংক থেকে ১৬ লাখ টাকা তোলেন। জহির একটি প্রাইভেট কারে সেখানে আসেন। রঞ্জিনা তার পাঁচ বছরের মেয়েকে নিয়ে ওই প্রাইভেট কারে উঠেন। পরে জহির তাকে বগুড়ার দিকে নিয়ে যান। পথে বগুড়ার মহাস্থানের কাছে গাড়ি খারাপ হয়েছে বলে জানান। কিছুক্ষণ অপেক্ষার পর রঞ্জিনা তার শিশু সন্তানকে নিয়ে প্রকৃতির ডাকে টয়লেটে যান। এরপর ফিরে এসে দেখেন কারসহ জহির নেই। কারে ভ্যানিটি ব্যাগে রাখা তার ১৬ লাখ টাকা এবং ১১ হাজার টাকা মূল্যের মোবাইল সেটসহ তারা পালিয়ে যায়। আরও পড়ুন: নৌকা ভ্রমণের আড়ালে অসামাজিক কার্যকলাপএরপর জহির রায়হানের সঙ্গে মোবাইলে ও ফেসবুকের ম্যাসেঞ্জারে যোগাযোগ করেও তার কোনো সন্ধান পাননি। অবশেষে তিনি গত ১৭ আগস্ট গাইবান্ধা সদর থানায় একটি অভিযোগ দায়ের করেন।গাইবান্ধা সদর থানার অফিসার ইনচার্জ খান মো. শাহরিয়ার বলেন, তিন ক্যাপ্টেন পরিচয়ে ইতিপূর্বে বিভিন্ন এলাকায় এরকম একাধিক প্রতারণা করেছেন। ওই প্রতারক গাইবান্ধা সদর থানা হাজতে রয়েছে। সোমবার তাকে আদালতের মাধ্যমে কারাগারে পাঠানো হবে।ইত্তেফাক/অনি



66891,82708
খুশি ইয়াবা সিন্ডিকেট
অন্যান্য
প্রকাশ : ২৬ আগস্ট ২০১৯, ০০:০০
প্রত্যাবাসনের আতঙ্ক নিয়ে ইয়াবা সিন্ডিকেটগুলো সাময়িক পাচার বন্ধ রেখেছিল। যে কারণে আইনশৃঙ্খলা বাহিনীর হাতে চোখে পড়ার মতো ইয়াবা উদ্ধার হয়নি। তবে স্থানীয় বড়ো বড়ো শীর্ষ ইয়াবা পাচারকারীরা পালিয়ে গেছে। ২২ আগস্টের প্রত্যাবাসন স্থগিত হওয়ায় ইয়াবা পাচারকারী সিন্ডিকেট অতি উত্সাহী হয়ে ইয়াবা পাচারে কোমড় বেঁধে মাঠে নেমেছে। তারা এখন বেজায় খুশি। প্রত্যক্ষদর্শীরা জানান, বিভিন্ন এলাকা থেকে অজানা-অচেনা লোকজন ক্যাম্পে ঢুকতে দেখা যাচ্ছে।বালুখালী ইউপি সদস্য নুরুল আবছার মেম্বার জানান, রোহিঙ্গা প্রত্যাবাসন বাস্তবায়ন করতে হলে রোহিঙ্গাদের আর্থিকভাবে দুর্বল করতে হবে। রোহিঙ্গারা যাতে ক্যাম্পের ভেতরে বাহিরে ইয়াবা লেনদেন করতে না পারে সে ব্যাপারে প্রশাসনকে আরো কঠোরতা অবলম্বন করতে হবে। তিনি আরো বলেন, প্রত্যাবাসন না হওয়াতে ওরা (ইয়াবা কারবারি) খুশি। ক্যাম্পের ঘরে ঘরে ইয়াবা কারবার চলছে দাবি করে ঐ ইউপি সদস্য জানান, তারা স্বর্ণ ব্যবসা থেকে শুরু করে এমন কোনো ব্যবসা নাই যাতে রোহিঙ্গাদের হাত পড়েনি। রোহিঙ্গা ক্যাম্পে চিরুনি অভিযান চালালে ইয়াবা পাচার অবশ্যই বন্ধ হবে বলে তিনি দাবি করেন।রাজাপালং ইউনিয়নের সিকদারবিল গ্রামের প্রত্যক্ষদর্শী আলী হোছন, নুরুল কবীর, শামসুল আলম জানান, শনিবার গভীর রাতে ১৮/২০ জন রোহিঙ্গার একটি দল মিয়ানমার থেকে ইয়াবার একটি চালান নিয়ে এসেছিল। আগে থেকে উেপতে থাকা আইন প্রয়োগকারীর সংস্থার লোকজন ধাওয়া করলে রোহিঙ্গারা পালিয়ে যেতে সক্ষম হয়। এ ঘটনা শত শত গ্রামবাসী প্রত্যক্ষ করে জানান, এভাবে প্রতিনিয়ত শত শত রোহিঙ্গা মিয়ানমারে আসা যাওয়া করে ইয়াবার চালান নিয়ে আসছে। সীমান্ত এলাকা রাজাপালং ৭ নম্বর ওয়ার্ডের ইউপি সদস্য আলী আহম্মদ জানান, দিনের বেলায় শত শত রোহিঙ্গা বিনা বাধায় রাখাইনে চলে যায়। গভীর রাতে তারা ইয়াবাসহ মিয়ানমারের বিভিন্ন মালামাল নিয়ে অনায়াসে ক্যাম্পে ফিরে যায়। তিনি বলেন, রোহিঙ্গাদের ক্যাম্পের বাহিরে যাওয়া বন্ধ করা না গেলে ইয়াবা পাচার বন্ধ হবে না।নির্ভরযোগ্য সূত্রে জানা গেছে, মিয়ানমারের মংডু এলাকায় যেসব শীর্ষ ইয়াবা কারবারি বসবাস করত তারা বর্তমানে কুতুপালং ও বালুখালী ক্যাম্পে বসে কল-কাঠি নাড়ছে। তারা সীমান্ত বাণিজ্যের সিএনএফ ব্যবসায়ীদের ম্যানেজ করে বাণিজ্য চুক্তির মালামালের সাথে বড়ো বড়ো ইয়াবার চালান নিয়ে আসে। পরে এসব ইয়াবা বিভিন্ন ক্যাম্পে অবস্থানরত শীর্ষ ইয়াবা কারবারির নিয়ন্ত্রণে মজুদ হয়। আবার রোহিঙ্গা নর-নারীর মাধ্যমে এসব ইয়াবা সারাদেশে ছড়িয়ে পড়ছে বলে মনে করছেন অভিজ্ঞ মহল। মিয়ানমারের বিজেপি, সামরিক জান্তাসহ উগ্রপন্থি রাখাইন জনগোষ্ঠী এখন ইয়াবা পাচারের সাথে জড়িত বিধায় সীমান্তের বিভিন্ন পয়েন্ট দিয়ে বিপুল পরিমাণ ইয়াবা ক্যাম্পে ঢুকছে। যে কারণে উখিয়ার ক্যাম্পগুলো এখন ইয়াবার আড়তে পরিণত হয়েছে বলে দাবি করে উখিয়া ডিগ্রি কলেজের অধ্যাপক তৌহিদুল আলম তৌহিদ। যেখানে ইয়াবাসহ ধরা পড়ছে সেখানেই দেখা যাচ্ছে রোহিঙ্গা নর-নারী। তারা আশ্রিতা হয়ে সর্বনাশা মাদকদ্রব্য সারাদেশে ছড়িয়ে দিবে এমন তো হতে পারে না।কক্সবাজার জেলা প্রশাসক মো. কামাল হোসেনের উদ্ধৃতি দিয়ে উপজেলা নির্বাহী কর্মকর্তা মো. নিকারুজামান ইয়াবা প্রতিরোধে আইন প্রয়োগকারী সংস্থার পাশাপাশি স্থানীয় জনগণকে এগিয়ে আসার আহ্বান জানান।



66892,82709
ডেঙ্গু রোগীর ৯০ শতাংশই সুস্থ এক দিনে কমেছে ৬ শতাংশ
অন্যান্য
প্রকাশ : ২৬ আগস্ট ২০১৯, ০০:০০
চলতি বছরে এখন পর্যন্ত ৬৩ হাজার ৫১৪ জন ডেঙ্গু আক্রান্ত হয়ে বিভিন্ন হাসপাতালে চিকিত্সা নিয়েছেন। এর মধ্যে ৫৭ হাজার ৪০৫ জন বা ৯০ শতাংশ রোগী সুস্থ হয়ে বাড়ি ফিরেছেন। এদিকে সারাদেশের বিভিন্ন হাসপাতালে ভর্তি ডেঙ্গু রোগীর সংখ্যা এক দিনের ব্যবধানে কমেছে ৬ শতাংশ। গতকাল রবিবার দেশের বিভিন্ন হাসপাতালে চিকিত্সাধীন আছে ৫ হাজার ৯৪০ জন। শনিবার এ সংখ্যা ছিল ৬ হাজার ২৮৯ জন। তবে শনিবার সকাল ৮টা থেকে রবিবার সকাল ৮টা পর্যন্ত ২৪ ঘণ্টায় ৬৪ জেলার বিভিন্ন হাসপাতালে ১ হাজার ২৯৯ জন ডেঙ্গু আক্রান্ত রোগী ভর্তি হয়েছে।এদিকে গতকাল রাজধানীর সোহরাওয়ার্দী হাসপাতালে ডেঙ্গু আক্রান্ত সুমাইয়া নামক এক অন্তঃসত্ত্বা নারী কন্যাসন্তান প্রসব করেছেন। মা-মেয়ে দুই জনই সুস্থ আছেন। আইইডিসিআরের পরিচালক অধ্যাপক ডা. মীরজাদী সেব্রিনা ফ্লোরা গতকাল প্রেস ব্রিফিংয়ে বলেন, ডেঙ্গুতে মৃত্যুর ১৬৯টি ঘটনার খবর পেয়েছে স্বাস্থ্য অধিদপ্তর। এর মধ্যে ৮০টি মৃত্যুর ঘটনা পর্যালোচনা করেছে রোগতত্ত্ব, রোগ নিয়ন্ত্রণ ও গবেষণা প্রতিষ্ঠান (আইইডিসিআর)। এরপর ৪৭ জনের মৃত্যু ডেঙ্গুতে হয়েছে বলে নিশ্চিত করেছে পর্যালোচনা কমিটি। গতকাল স্বাস্থ্য অধিদপ্তরের হেলথ ইমার্জেন্সি অপারেশন সেন্টার ও কন্ট্রোল রুমের সহকারী পরিচালক ডা. আয়শা আক্তার জানান, ২৪ ঘণ্টায় ঢাকা শহরে ৬০৭ জন এবং ঢাকার বাইরে ৬৯২ জন ডেঙ্গু আক্রান্ত হয়ে বিভিন্ন হাসপাতালে ভর্তি হয়েছে। বর্তমানে ঢাকার বিভিন্ন সরকারি ও বেসরকারি হাসপাতালে ভর্তি আছে ৩ হাজার ২৬৮ জন ডেঙ্গু রোগী। ঢাকার বাইরে বিভিন্ন হাসপাতালে চিকিত্সা নিচ্ছে ২ হাজার ৬৭২ জন রোগী। ঢাকা ও ঢাকার বাইরে বর্তমানে ভর্তি মোট রোগীর সংখ্যা কমেছে যথাক্রমে ৭ ও ৪ শতাংশ।এদিকে ডেঙ্গুতে গতকাল আরো চার জন মারা গেছেন। ঢাকা মেডিকেল কলেজ হাসপাতালে ফজলুর রহমান (৫৫) নামে এক ব্যক্তি গত শুক্রবার ডেঙ্গু জ্বর নিয়ে হাসপাতালে ভর্তি হয়েছিলেন। তার বাসা রাজধানীর দক্ষিণ বনশ্রী এলাকায়। চিকিত্সাধীন অবস্থায় শনিবার রাত দেড়টার দিকে তার মৃত্যু হয়। মাদারীপুরের শিবচরে ডেঙ্গু জ্বরে আক্রান্ত হয়ে সুমি আক্তার (৩০) নামে এক গৃহবধূ মারা গেছেন। শনিবার মধ্যরাতে শিবচর উপজেলা স্বাস্থ্য কমপ্লেক্স থেকে ঢাকায় নেওয়ার পথে তার মৃত্যু হয়। সুমি আক্তার উপজেলার কাঁঠালবাড়ী ঘাট এলাকার স্পিডবোটচালক আনোয়ার ফকিরের স্ত্রী। পাবনার সাঁথিয়ায় ডেঙ্গু জ্বরে জীবননাহার নামে (৩৫) এক প্রাথমিক বিদ্যালয়ের শিক্ষিকা মারা গেছেন। তিনি উপজেলার ২ নম্বর সরকারি প্রাথমিক বিদ্যালয়ের সহকারী শিক্ষিকা ও সাঁথিয়া পৌরসভার কমিশনার রাকিবুল হাসানের স্ত্রী। জীবননাহার ঈদুল আজহার আগে ঢাকায় বাবার বাসায় বেড়াতে যান। ঢাকা থেকে সাঁথিয়ায় নিজ বাড়িতে ফিরে এলে গত বুধবার ডেঙ্গু জ্বরে আক্রান্ত হন। উন্নত চিকিত্সার জন্য ঢাকার ইসলামী ব্যাংক হাসাপাতালে ভর্তি করা হলে গতকাল তিনি মারা যান। বরিশাল শের-ই-বাংলা মেডিক্যাল কলেজ হাসপাতাল থেকে উন্নত চিকিত্সার জন্য ঢাকা নেওয়ার পথে শনিবার বিকেলে মমতাজ বেগম (৪৫) নামে এক ডেঙ্গু রোগীর মৃত্যু হয়েছে। মমতাজ বেগম পিরোজপুর জেলার সদর উপজেলার তেজদাসকাঠি গ্রামের বাবুল হাওলাদারের স্ত্রী।বাড়িতে এডিস মশার লার্ভা পাওয়ায় ২ জনের কারাদণ্ডএডিস মশার লার্ভা নিধনে ঢাকা দক্ষিণ সিটি করপোরেশন (ডিএসসিসি) পরিচালিত ভ্রাম্যমাণ আদালত গতকাল দুই জনকে কারাদণ্ড দিয়েছে। দক্ষিণ সিটি এলাকায় পাঁচটি মোবাইল কোর্টের পক্ষ থেকে মোট ১৯৮টি বাড়ি পরিদর্শনকালে আরো পাঁচ বাড়ির মালিককে সতর্ক করা হয়েছে। চামেলীবাগের কনকর্ড টুইন টাওয়ারসহ মোট ছয়টি হোল্ডিং থেকে ৩৬ হাজার টাকা জরিমানা আদায় করা হয়েছে। এর মধ্যে সায়েন্স ল্যাব মিরপুর রোডের হোল্ডিং নম্বর ৪৩-এর মো. সাজুকে (৪৫) ও হোল্ডিং নম্বর ৪৪-এর মো. নজরুল ইসলামকে (৩০) এক দিন করে বিনাশ্রম কারাদণ্ড দিয়েছে ভ্রাম্যমাণ আদালত।এ ছাড়া শান্তিনগরের টুইন টাওয়ারে এডিস মশার লার্ভা ও পানি জমে থাকার কারণে ৩০ হাজার টাকা এবং যাত্রাবাড়ী এলাকার পাঁচটি বাড়িতে নোংরা অপরিচ্ছন্ন পরিবেশ পাওয়ায় ৬ হাজার টাকা জরিমানা আদায় করেছে ভ্রাম্যমাণ আদালত। ঢাকা দক্ষিণ সিটি করপোরেশনের পক্ষ থেকে গতকাল পর্যন্ত মোট ৭৫ হাজার ২৪৩টি বাড়ি সরেজমিন পরিদর্শন, চার জনকে কারাদণ্ড প্রদান, ১৬ বাড়ির মালিককে সতর্কীকরণ এবং ৩১ লাখ ৯০ হাজার টাকা জরিমানা আদায় করা হয়েছে।বাংলাদেশে ডেঙ্গুতে মৃত্যুর হার দশমিক ২ শতাংশের কমবাংলাদেশে ডেঙ্গু জ্বরে আক্রান্ত হয়ে মৃত্যুর হার দশমিক ২ শতাংশেরও কম। মৃত্যু হারের দিক দিয়ে চিকিত্সাসেবা প্রদানকারী চিকিত্সক, নার্স ও স্বাস্থ্যকর্মীদের মৃত্যুর হার মোট মৃত্যুর প্রায় ৫ শতাংশ, যা সাধারণ মানুষের তুলনায় ২০ থেকে ২৫ গুণ বেশি। বঙ্গবন্ধু শেখ মুজিব মেডিক্যাল বিশ্ববিদ্যালয়ে (বিএসএমএমইউ) ‘ডেঙ্গু : বাংলাদেশের বর্তমান প্রেক্ষিত’ শীর্ষক এক সেমিনারে এসব তথ্য জানানো হয়। মেডিসিন অনুষদের ডিন অধ্যাপক ডা. মো. জিলন মিঞা সরকারের সভাপতিত্বে সেমিনারের প্রধান অতিথি ছিলেন উপাচার্য অধ্যাপক ডা. কনক কান্তি বড়ুয়া। সেমিনারে উপ-উপাচার্য (শিক্ষা) অধ্যাপক ডা. সাহানা আখতার রহমান, উপ-উপাচার্য (প্রশাসন) অধ্যাপক ডা. মুহাম্মদ রফিকুল আলম প্রমুখ উপস্থিত ছিলেন। সেমিনারে প্যানেলিস্ট হিসেবে উপস্থিত ছিলেন বিশ্ববিদ্যালয়ের সাবেক উপাচার্য অধ্যাপক ডা. মো. নজরুল ইসলাম, সাবেক উপ-উপাচার্য অধ্যাপক ডা. চৌধুরী আলী কাওসার প্রমুখ। 



66893,82710
বিতর্কিত ডিসি আহমেদ কবীরের শুদ্ধাচার পদক কেড়ে নেওয়া হলো
অন্যান্য
প্রকাশ : ২৬ আগস্ট ২০১৯, ০০:০০
নারী অফিস সহকারীর সঙ্গে অশোভন ভিডিও প্রকাশের ঘটনায় জামালপুরের জেলা প্রশাসক (ডিসি) আহমেদ কবীরকে প্রত্যাহার করে জনপ্রশাসনে ওএসডি করা হয়েছে। সেখানে পরিকল্পনামন্ত্রীর পিএস মোহাম্মদ এনামুল হককে নিয়োগ দেওয়া হয়েছে। আর কবীর আহমেদের বিরুদ্ধে ১০ কর্মদিবসে তদন্ত করে প্রতিবেদন দেওয়ার জন্য মন্ত্রিপরিষদ বিভাগের যুগ্মসচিবকে (মাঠ প্রশাসন) প্রধান করে পাঁচ সদস্যের কমিটি গঠন করা হয়েছে।জনপ্রশাসন প্রতিমন্ত্রী ফরহাদ হোসেন জানিয়েছেন, তদন্তে অভিযোগ প্রমাণিত হলে তার বিরুদ্ধে বিভাগীয় ব্যবস্থাসহ সম্ভব সব ধরনের ব্যবস্থা নেওয়া হবে। শুদ্ধাচার পদকপ্রাপ্ত ডিসি আহমেদ কবীরের পদক প্রত্যাহার করা হয়েছে।ফরহাদ হোসেন বলেন, ডিসি অনৈতিক কাজ করেছেন। প্রাথমিক তদন্তের ভিত্তিতে তার বিরুদ্ধে ব্যবস্থা নেওয়া হয়েছে। অধিকতর তদন্তের ভিত্তিতে পরবর্তী সময়ে আইনানুগ ব্যবস্থা নেওয়া হবে। পাশাপাশি যে নারীর নাম এসেছে, তাকেও তদন্তের আওতায় আনা হবে।তিনি আরও বলেন, ‘একজন ডিসি জেলার জন্য অনুকরণীয়। তার কাছ থেকে এরকম অনৈতিক কর্মকাণ্ড কাম্য নয়। তার বিরুদ্ধে তদন্তের মাধ্যমে দৃষ্টান্তমূলক ব্যবস্থা নেওয়া হবে।ভবিষ্যতে ডিসি নিয়োগের ক্ষেত্রে নৈতিকতা বিবেচনা করা হবে বলেও জানান ফরহাদ হোসেন।ফেসবুকে ছড়িয়ে পড়া ৪ মিনিট ৫৮ সেকেন্ড এবং পরে ২৪ মিনিট ৫৮ সেকেন্ডের দুটি ভিডিওতে জামালপুরের জেলা প্রশাসক আহমেদ কবীরকে তার নারী অফিস সহকারীর সঙ্গে অন্তরঙ্গ অবস্থায় দেখা গেছে। ভিডিও ফাঁস হওয়ার পর তা নিয়ে সমালোচনার ঝড় শুরু হয়েছে। একজন ডিসির এহেন আচরণের কারণে প্রশাসন বেশ বিব্রতকর অবস্থায় পড়েছে। সচিবালয়ে এ নিয়ে দিনভর সমালোচনা চলছে।গত বৃহস্পতিবার মধ্যরাতে খন্দকার সোহেল আহমেদ নামের একটি ফেসবুক আইডি থেকে জেলা প্রশাসকের আপত্তিকর ভিডিওটি পোস্ট করা হয়। যদিও বিষয়টি অস্বীকার করে ঘটনাটি ‘সাজানো’ বলে দাবি করেছেন জেলা প্রশাসক আহমেদ কবীর।দুই জেলায় নতুন ডিসি :চুয়াডাঙ্গার জেলা প্রশাসক হিসেবে নিয়োগ পেয়েছেন সড়ক পরিবহন ও মহাসড়ক বিভাগের উপসচিব মো. নজরুল ইসলাম সরকার এবং খাগড়াছড়ির জেলা প্রশাসক হিসেবে নিয়োগ পেয়েছেন পরিবেশ, বন ও জলবায়ু পরিবর্তন মন্ত্রণালয়ের উপসচিব প্রতাপ চন্দ্র বিশ্বাস। চুয়াডাঙ্গার জেলা প্রশাসক গোপাল চন্দ্র দাসকে মাধ্যমিক ও উচ্চশিক্ষা বিভাগের উপসচিব এবং খাগড়াছড়ির জেলা প্রশাসক মো. শহীদুল ইসলামকে পরিবেশ, বন ও জলবায়ু পরিবর্তন মন্ত্রণালয়ের উপসচিব হিসেবে বদলি করা হয়েছে।



66894,82711
ফিফার রেফারির তালিকায় দুই বাংলাদেশি নারী
অন্যান্য
প্রকাশ : ২৬ আগস্ট ২০১৯, ০০:০০
দেশের সীমানা পেরিয়ে এবার আন্তর্জাতিক রেফারির খেতাব পেতে যাচ্ছেন বাংলাদেশের দুই নারী সালমা আক্তার এবং জয়া চাকমা। এই দুজন আগামী বছর হতে ফিফার ব্যাজ পরে খেলা পরিচালনায় নামবেন। এরই মধ্যে ফিটনেস পরীক্ষায় উত্তীর্ণ হয়েছেন দুজনে। এখন তাদের পরীক্ষায় পাশের বিষয়টি ফিফার কাছে পাঠানো হবে। সেখান থেকে অনুমোদন হয়ে গেলেই আনুষ্ঠানিকতা সম্পন্ন হবে।বাফুফের রেফারিজ কমিটির ডেপুটি চেয়ারম্যান ইব্রাহিম নেসার জানিয়েছেন দুই জনেই ফিটনেস পর্বটা পেরিয়ে গেছেন। এখন সেটি ফিফার কাছে পাঠানো হবে। সেখান থেকে অনুমোদন হয়ে গেলেই জয়া এবং সালমা ফিফার তালিকাভুক্ত হয়ে যাবেন। ফিফার সাবেক এই রেফারি বললেন, ‘ফিফার কাছে আমরা পাঠালে সেটি সাধারণত অনুমোদন লাভ করে। ফেরত আসার কথা না। ৫ জন রেফারি এবং ৭ জন সহকারী রেফারির নাম পাঠানো হবে। আশা করি নভেম্বরেই তারা চিঠি পেয়ে যাবেন। আর আগামী বছর হতে তারা ফিফার ব্যাজ পেয়ে মাঠে নামতে পারবেন।’এর আগে দুজনারই দেশের বাইরে খেলা পরিচালনা করার অভিজ্ঞতা ছিল। কিন্তু তখন তারা ফিফার তালিকাভুক্ত ছিলেন না। এবার তারা ফিফার তালিকায় নাম লেখাতে যাচ্ছেন। রাঙ্গামাটির মেয়ে জয়া চাকমা সাবেক ফুটবলার। এক সময় জাতীয় দলের হয়েও ফুটবল খেলেছেন। কিন্তু চার বছরের ফুটবল ক্যারিয়ারের ইতি টেনে বাঁশি হাতে নেমে দারুণ সাফল্য দেখিয়েছেন। আর অন্যদিকে আরেক রেফারি সালমা আক্তার অ্যাথলেটিকসে দারুণ পারফরম্যান্স করেও শেষ পর্যন্ত ফুটবলের প্রতি আকৃষ্ট হয়ে রেফারির ভূমিকায় নেমেছেন।ফিফার তালিকায় জয়া চাকমা এবং সালমা আক্তারের নাম পাঠানো হবে কিন্তু কে হবেন রেফারি এবং কে হবেন সহকারী রেফারি—তা নিয়ে প্রশ্ন উঠলে রেফারিজ কর্মকর্তা ইব্রাহিম নেসার বলেন, ‘জয়া খুব ভালো বাঁশি বাজায়। তাকে আমরা রেফারি ব্যাজের জন্য সুপারিশ করব। আর সালমাও ভালো। তাকে আমরা সহকারী রেফারির জন্য সুপারিশ করব।



66895,82712
১৫ আগস্টের খুনিরা পুরস্কার না পেলে জিয়াও হয়তো খুন হতেন না :কাদের
অন্যান্য
প্রকাশ : ২৬ আগস্ট ২০১৯, ০০:০০
আওয়ামী লীগের সাধারণ সম্পাদক এবং সড়ক পরিবহন ও সেতুমন্ত্রী ওবায়দুল কাদের এমপি বলেছেন, বঙ্গবন্ধু এবং দেশের মানুষের সঙ্গে বিশ্বাসঘাতকতা করেছেন জিয়াউর রহমান। আর বিশ্বাসঘাতকতা করে জিয়া নিজেও বিশ্বাসঘাতকতার শিকার হয়েছেন।জাতির পিতা বঙ্গবন্ধু শেখ মুজিবুর রহমানের ৪৪তম শাহাদতবার্ষিকী ও জাতীয় শোক দিবস উপলক্ষ্যে গতকাল রবিবার ঢাকায় নর্থ সাউথ ইউনিভার্সিটিতে আয়োজিত এক আলোচনা সভায় তিনি আরো বলেন, পঁচাত্তরের হত্যাকারীদের যদি সে সময় পৃষ্ঠপোষকতা করা না হতো, খুনিদের বিচারের পথ বন্ধ করতে যদি ইমডেমনিটি অধ্যাদেশ জারি করা না হতো, তাহলে ১৯৮১ সালে আরেকটি হত্যাকাণ্ড হতো না। ১৯৭৫ সালের ১৫ আগস্টের খুনিরা যদি পুরস্কৃত না হতো তাহলে জেনারেল জিয়াকেও আর একটি খুনি চক্র খুন করার দুঃসাহস পেত বলে আমার মনে হয় না। ঐ হত্যাকাণ্ড নাও ঘটতে পারতো। যে বুলেট শেখ হাসিনা ও শেখ রেহানাকে এতিম করেছে, সেই একই বুলেট খালেদা জিয়াকে বিধবা করেছে। এই হত্যাকাণ্ডের রাজনীতির পরিণতি সবার জন্য খারাপ।ওবায়দুল কাদের বলেন, আওয়ামী লীগের লোকেরা জেনারেল জিয়াকে খুন করতে যায়নি। তার আপন লোকেরাই তাকে হত্যা করেছে। জিয়া পরিবারের বিশ্বাসঘাতকতাই অনেকের মাঝে বিশ্বাসঘাতকতা উসকে দিয়েছে। পঁচাত্তরের ঘাতকদের আমরা চিনি। পেছন থেকে কারা তাদের সহযোগিতা করল, পৃষ্ঠপোষকতা করল, বিদেশে চলে যেতে সাহায্য করল, তাদেরও আমরা চিনি। তিনি আরো বলেন, ১৯৭৫ সালের ১৫ আগস্টের হত্যাকাণ্ড ও ২০০৪ সালের ২১ আগস্টের গ্রেনেড হামলার পর দেশের রাজনীতিতে অভেদ্য দেওয়াল গড়ে উঠেছে। এই দুটি ঘটনায় রাজনীতিতে পারস্পরিক সম্পর্কের অবনতি হয়েছে।নর্থ সাউথ ইউনিভার্সিটির উপাচার্য অধ্যাপক ড. আতিকুল ইসলামের সভাপতিত্বে অনুষ্ঠানে আরো বক্তব্য রাখেন বেসরকারি বিশ্ববিদ্যালয় সমিতির চেয়ারম্যান শেখ কবির হোসেন, নর্থ সাউথ ইউনিভার্সিটির ট্রাস্টি বোর্ডের চেয়ারম্যান বেনজীর আহমেদ, বিশ্ববিদ্যালয়ের উপ-উপাচার্য অধ্যাপক ড. এম ইসমাইল হোসেন প্রমুখ। অনুষ্ঠানে বিশ্ববিদ্যালয়ের বিভিন্ন অনুষদের ডিন, বিভাগের পরিচালক, শিক্ষক, কর্মকর্তা ও বিপুলসংখ্যক শিক্ষার্থী উপস্থিত ছিলেন।



66896,82713
বিমানবাহিনীতে যুক্ত হলো পাঁচটি সি-১৩০ জে পরিবহন বিমান
অন্যান্য
প্রকাশ : ২৬ আগস্ট ২০১৯, ০০:০০
বর্তমান সরকার বাংলাদেশ বিমানবাহিনীর আধুনিকায়নে অত্যন্ত সচেষ্ট। তারই ধারাবাহিকতায় যুক্তরাষ্ট্রের তৈরি অত্যাধুনিক পাঁচটি সি-১৩০ জে পরিবহন বিমান যুক্তরাজ্য সরকারের সঙ্গে ক্রয় চুক্তির মাধ্যমে বিমানবাহিনীতে সংযোজনের পরিকল্পনা হাতে নেওয়া হয়। এই পাঁচটি বিমানের মধ্যে প্রথম সি-১৩০ জে বিমানটি যুক্তরাজ্য হতে সফল ফেরি ফ্লাইটের মাধ্যমে রবিবার বাংলাদেশ বিমানবাহিনী ঘাঁটি বঙ্গবন্ধুতে অবতরণ করে। আইএসপিআরের এক প্রেস বিজ্ঞপ্তিতে এ তথ্য জানানো হয়।বিমান আগমন উপলক্ষ্যে বিমানবাহিনী ঘাঁটি বঙ্গবন্ধুতে এক আড়ম্বরপূর্ণ অনুষ্ঠানের আয়োজন করা হয়। উক্ত অনুষ্ঠানে প্রধানমন্ত্রীর নিরাপত্তা উপদেষ্টা মেজর জেনারেল (অব) তারিক আহমেদ সিদ্দিক প্রধান অতিথি হিসেবে উপস্থিত ছিলেন। বিমান বাহিনী প্রধান এয়ার চীফ মার্শাল মাসিহুজ্জামান সেরনিয়াবাত অনুষ্ঠানে উপস্থিত ছিলেন।



66897,82714
তৃতীয় শ্রেণির ছাত্রীকে যৌন হয়রানির অভিযোগে দফতরি আটক
সারাদেশ
প্রকাশ : ২৫ আগস্ট ২০১৯, ২২:০২
জয়পুরহাট জেলা সদরের পাঁচুরচক শহর সরকারি প্রাথমিক বিদ্যালয়ের তৃতীয় শ্রেণির এক ছাত্রীকে যৌন হয়রানির অভিযোগে একই বিদ্যালয়ের দফতরি রবিউল ইসলামকে (৩৫) আটক করেছে পুলিশ। রবিবার দুপুরে পরিবারের অভিযোগ পেয়ে রবিউলকে জিজ্ঞাসাবাদের জন্য থানায় নিয়ে আসার কথা জানায় পুলিশ।বিদ্যালয় ও পারিবারিক সূত্রের বরাত দিয়ে সদর থানার ভারপ্রাপ্ত কর্মকর্তা এ বি এম সিদ্দিকুর রহমান জানান, রবিবার সকাল ৯ টার একটু আগে বিদ্যালয়ে আসে ওই শিশু। এ সময় অন্যান্য শিক্ষক ও শিক্ষার্থী স্কুলে না আসার সুযোগে রবিউল ওই শিক্ষার্থীকে স্কুলের একটি কক্ষ ঝাড়–দিতে বলে। এ সময় রবিউল শিশুটিকে পেছন থেকে ঝাপটে ধরে। এক পর্যায়ে শিশুটি চিৎকার দিয়ে বিদ্যালয় থেকে একটু দূরে নিজ বাড়িতে গিয়ে সব ঘটনা মা-বাবাকে খুলে বলে। পরে শিশুটির বাবা অভিযোগ দিলে পুলিশ ঘটনাস্থলে গিয়ে রবিউলকে জিজ্ঞাসাবাদের জন্য আটক করে থানায় নিয়ে যায়।আরো পড়ুন: বিয়ের প্রলোভনে ৪ মাস ধরে কিশোরীকে ধর্ষণের অভিযোগএ প্রতিবেদন লেখা পর্যন্ত মামলা হয়নি বলে জানান জয়পুরহাট থানার পরিদর্শক (তদন্ত) রায়হান ইসলাম।ইত্তেফাক/বিএএফ



66898,82715
নতুন প্রজন্মকে শান্তিময় বাংলাদেশ উপহার দিতে চাই ---------------স্বরাষ্ট্রমন্ত্রী
অন্যান্য
প্রকাশ : ২৬ আগস্ট ২০১৯, ০০:০০
স্বরাষ্ট্রমন্ত্রী আসাদুজ্জামান খান কামাল বলেছেন, ‘সন্ত্রাস, জঙ্গি ও  মাদক সমাজ থেকে নির্মূল করে আমরা নতুন প্রজম্মের কাছে একটি শান্তিময় বাংলাদেশ উপহার দিয়ে যেতে চাই। আমাদের সমাজ আমাদের ধর্ম কেউ মাদককে প্রশ্রয় দেয় না। ২০৪০ সালে একটি সুন্দর সম্ভাবনাময় বাংলাদেশ গড়তে আমাদের পুলিশ বাহিনী অক্লান্তভাবে কাজ করে চলেছে।’ গতকাল রবিবার ঢাকার নবাবগঞ্জ সরকারি পাইলট উচ্চ বিদ্যালয় ও কলেজ মাঠে কমিউনিটি পুলিশিং সেল নবাবগঞ্জ থানা কর্তৃক আয়োজিত নবাবগঞ্জ থানা ভবন উদ্বোধন, এএসপি দোহার সার্কেল কাম বাসভনের ভিত্তিপ্রস্তর স্থাপন শেষে সন্ত্রাস, জঙ্গি ও মাদকবিরোধী সমাবেশে প্রধান অতিথির বক্তব্যে তিনি এসব কথা বলেন।অনুষ্ঠানে প্রধানমন্ত্রীর বেসরকারি শিল্প এবং বিনিয়োগ উপদেষ্টা ও ঢাকা-১ আসনের সংসদ সদস্য সালমান এফ রহমান বলেন, ‘নির্বাচনের আগে আপনাদের সঙ্গে যা যা ওয়াদা দিয়েছি, আমি সব করব ইনশাল্লাহ।’ঢাকা জেলা পুলিশ সুপার (অ্যাডিশনাল ডিআইজি পদে পদোন্নতিপ্রাপ্ত) শাহ মিজান শাফিউর রহমানের সভাপতিত্বে বিশেষ অতিথি ছিলেন ঃ বাংলাদেশ পুলিশ ইন্সপেক্টর জেনারেল ড. মোহাম্মদ জাবেদ পাটোয়ারী, ডিআইজি ঢাকা রেঞ্জ হাবিবুর রহমান, ঢাকা জেলা প্রশাসক আবু ছালেহ মোহাম্মদ ফেরদৌস খান, ঢাকা জেলা পরিষদের চেয়ারম্যান ও জেলা আওয়ামী লীগের সাধারণ সম্পাদক মাহবুবুর রহমান।



66899,82716
নিকাহনামায় কন্যার ক্ষেত্রে কুমারী শব্দের ব্যবহার নয় :হাইকোর্ট
অন্যান্য
প্রকাশ : ২৬ আগস্ট ২০১৯, ০০:০০
নিকাহনামার ফরমে কুমারী শব্দটি বিলোপের নির্দেশ দিয়েছে হাইকোর্ট। একইসঙ্গে ঐ ফরমের পাঁচ নম্বর কলামে কন্যার ক্ষেত্রে কুমারী শব্দের পরিবর্তে অবিবাহিত শব্দটি যুক্ত করতে বলা হয়েছে। একইসঙ্গে ছেলেদের ক্ষেত্রে ‘বিবাহিত’, ‘বিপত্নীক’ ও ‘তালাকপ্রাপ্ত’ কি না তাও ঐ ফরমে যুক্ত করতে বলা হয়েছে। এ সংক্রান্ত এক রিট আবেদনের চূড়ান্ত শুনানি শেষে বিচারপতি নাইমা হায়দার ও বিচারপতি খিজির আহমেদ চৌধুরীর ডিভিশন বেঞ্চ গতকাল রবিবার এ রায় দেন।মুসলিম বিবাহ ও তালাক (নিবন্ধন) বিধিমালা, ২০০৯-এর বিধি ২৮(১)(ক) অনুযায়ী বিবাহ রেজিস্ট্রারি বহির পাঁচ নম্বর কলামে বলা হয়েছে : কন্যা: কুমারী, বিধবা অথবা তালাকপ্রাপ্ত, নারী কি না? এমন তথ্য বিবাহের সময় উল্লেখ করতে হয়। বর্তমান সামাজিক বাস্তবতায় এটা একজন বিবাহ উপযুক্ত নারীর জন্য অসম্মানজনক উল্লেখ করে ২০১৪ সালে হাইকোর্টে রিট করেন মানবাধিকার সংগঠন নারী পক্ষ, ব্লাস্ট ও মহিলা পরিষদ।রিটে বলা হয়, মুসলিম বিয়েটা হচ্ছে এক ধরনের চুক্তি। চুক্তি অনুযায়ী দুই জন সাক্ষীর সামনে দুই জন বিবাহ বন্ধনে আবদ্ধ হয়। যেহেতু অনেক সময় বিয়েটা অনেকে অস্বীকার করে সেই কারণে বিয়েতে রেজিস্ট্রেশনের প্রশ্ন এসেছে এবং সেই প্রশ্নে এই বিবাহ ফরম তৈরি হয়েছে। আজকে একবিংশ শতাব্দীতে একটা মেয়ে কুমারী থাকল কী থাকল না এটা খুবই অসম্মানজনক। সিডও সনদে সরকার স্বাক্ষর করেছে নারী-পুরুষের সমতার প্রশ্নে। সেখানে কাবিননামায় বিয়ের শুরুতেই আমাদের অধিকার খর্ব হয়ে যাচ্ছে। এ ধরনের কলাম যুক্ত হওয়া সংবিধানের ২৭, ২৮, ৩১ ও ৩২ অনুচ্ছেদ অনুযায়ী বৈষম্যমূলক ও সংবিধান পরিপন্থি।এই রিটের ওপর হাইকোর্ট তখন রুল জারি করে। রুলের শুনানিতে অ্যামিকাসকিউরি হিসেবে আদালতে মত দেন ব্যারিস্টার বেলায়েত হোসেন। তিনি বলেন, ফরমের পাঁচ নম্বর কলামে কুমারী শব্দটি থাকা উচিত নয়। এই শব্দটি ব্যক্তির মর্যাদা ও গোপনীয়তাকে ক্ষুণ্ন করে। যা সংবিধানের সঙ্গে সাংঘর্ষিক। এছাড়া ধর্মীয় রীতি অনুযায়ী এগুলো থাকা বাধ্যতামূলক নয়। মুসলিম শরীয়তে এধরনের শর্ত নেই।আবেদনের পক্ষে জেড আই খান পান্না ও আইনুনন্নাহার সিদ্দিকা শুনানি করেন। শুনানি শেষে হাইকোর্ট উপরিউক্ত রায় দেয়। রায়ে নিকাহনামা ফরমের চার নম্বর কলামের সঙ্গে ৪(ক) কলাম যুক্ত করে ছেলেদের বেলায় ‘বিবাহিত’, ‘বিপত্নীক’ ও ‘তালাকপ্রাপ্ত’ কি না তা সংযোজন করতে বলা হয়েছে।



66900,82717
বিভিন্ন স্থানে সড়ক দুর্ঘটনায় সাত জন নিহত
অন্যান্য
প্রকাশ : ২৬ আগস্ট ২০১৯, ০০:০০
বিভিন্ন স্থানে সড়ক দুর্ঘটনায় সাত জন নিহত হয়েছেন। গতকাল রবিবার এসব দুর্ঘটনা ঘটে। ব্যুরো, প্রতিনিধি ও সংবাদদাতাদের পাঠানো খবর—কালকিনি (মাদারীপুর) : কালকিনিতে বাসের ধাক্কায় নারীসহ ভ্যানের দুই যাত্রী নিহত হয়েছেন। গতকাল ঢাকা-বরিশাল মহাসড়কের কালকিনি উপজেলার ডাসার থানাধীন কর্ণপাড়ায় এ দুর্ঘটনা ঘটে। নিহতরা হলেন, কালকিনি পৌরসভার পশ্চিম মিনাজদির মোতালেব মাতুব্বর (৬০) ও কাজীবাকাই ইউনিয়নের মাইজপাড়ার রাজ্জাক মোল্লার স্ত্রী উম্মে হানি বেগম (৫২)।বড়াইগ্রাম (নাটোর) : বড়াইগ্রামে দ্রুতগামী বাসের ধাক্কায় আক্কাস আলী (৮০) নামে এক পথচারী নিহত হয়েছেন। গতকাল বনপাড়া-হাটিকুমরুল-ঢাকা মহাসড়কের বড়াইগ্রাম থানা মোড় এলাকায় এ দুর্ঘটনা ঘটে। আক্কাস আলী বড়াইগ্রাম মহল্লার।রাঙ্গুনিয়া (চট্টগ্রাম) : ৩ আগস্ট সড়ক দুর্ঘটনায় আহত দক্ষিণ নোয়াগাঁও সরকারি প্রাথমিক বিদ্যালয়ের শিক্ষক সোমা ঘোষ ২২ দিন মৃত্যুর সঙ্গে লড়াই করে গতকাল চট্টগ্রাম মেডিক্যাল কলেজ হাসপাতালে চিকিত্সাধীন অবস্থায় মারা গেছেন।সাতক্ষীরা : বহেরায় ট্রাক নিয়ন্ত্রণ হারিয়ে গাছের সঙ্গে ধাক্কা লেগে মাছ ব্যবসায়ী ফিরোজ আলী শেখ (৪৬) ঘটনাস্থলে নিহত হয়েছেন। গতকাল সাতক্ষীরা-কালিগঞ্জ সড়কের দেবহাটা উপজেলার বহেরা ইটভাটা সংলগ্ন এলাকায় এ দুর্ঘটনা ঘটে। ফিরোজ আলী শেখ পাবনার সুজানগর গ্রামের।পীরগাছা (রংপুর) : পীরগাছায় পিকআপভ্যান ও মোটরসাইকেলের মুখোমুখি সংঘর্ষে মোটরসাইকেল চালক নাজমুল (৪০) নিহত হয়েছেন। গতকাল উপজেলার কান্দি ইউনিয়নের মুচির বাজার নামকস্থানে এ দুর্ঘটনা ঘটে। নাজমুল উপজেলার অন্নদানগর ইউনিয়নের প্রতাপ জয়শেন গ্রামের।পিরোজপুর : নাজিরপুর উপজেলার আধাঝুরি এলাকায় গতকাল পিরোজপুর-গোপালগঞ্জ সড়কে যাত্রীবাহী লোকাল বাসের চাপায় মোটরসাইকেল আরোহী তানভীর হাসান নিলু (৪২) নামে এক ব্যবসায়ীর মৃত্যু হয়েছে। নিলু নাজিরপুর উপজেলার মাটিভাঙ্গা গ্রামের।



66901,82718
অব্যবস্থাপনায় লোকসানে বরিশাল বিআরটিসি ডিপো
অন্যান্য
প্রকাশ : ২৬ আগস্ট ২০১৯, ০০:০০
নানান অব্যবস্থাপনায় মুখ থুবড়ে পড়তে বসেছে বরিশাল বিআরটিসির বাস ডিপো। একাধিক রুট লিজ দেওয়া, বাসগুলো সংস্কারের নামে বসিয়ে রাখা, কর্মকর্তা-কর্মচারীদের বসিয়ে বেতন-ভাতা প্রদান করায় লোকসানের মুখে পড়েছে ডিপোটি।বরিশাল ডিপো অফিস সূত্রে জানা গেছে, দক্ষিণাঞ্চলের ১৪টি রুটের জন্য ৭৭টি বাসের মধ্যে অকেজো ঘোষণা করা হয়েছে ১৪টিকে। অকেজো ঘোষণার অপেক্ষায় রয়েছে আরো ৯টি। ৮টি বাস ভারী মেরামত ও ৪টি হালকা মেরামতের কাজ চলছে। ৪১টি বাস সার্ভিসে থাকলেও এর মধ্যে ৬টি বাস লিজ দেওয়া হয়েছে। বাসের সংকটে একাধিক রুটে বন্ধ হয়ে যাচ্ছে সরকারি সার্ভিস। গত ৯ জুলাই এ ডিপোতে নতুন ম্যানেজার অপারেশন পদে মো. জামসেদ আলী যোগদান করে নিয়মিত অফিস করলেও দেড় মাসেও নিজ কক্ষের বোর্ডে তার নাম সংযোজন করাতে পারেননি। গতকাল রবিবার নগরীর কেন্দ্রীয় বাস টার্মিনাল-সংলগ্ন এ ডিপোতে গিয়ে ফোনে যোগাযোগ করলে তিনি ঢাকায় রয়েছেন বলে জানান। ডিপোর বিষয়ে            তথ্য জানতে চাইলে তিনি ঢাকার হেড অফিসের পরিচালক প্রশাসন মো. হামিদুর রহমানের সঙ্গে যোগাযোগ করতে বলেন। বিআরটিসির পরিচালক প্রশাসনের মোবাইল ফোনে বারবার যোগাযোগে চেষ্টা করা হলেও তিনি তা রিসিভ করেননি। এসময় বরিশাল ডিপোর কর্মকর্তারা জানান, কোনো প্রকার তথ্য সরবরাহে হেড অফিসের নিষেধ রয়েছে।  তবে নাম প্রকাশ না করার শর্তে একাধিক কর্মকর্তা জানান, বরিশাল ডিপোর অধীনে দক্ষিণাঞ্চলের বিভিন্ন রুটের বাসে প্রতিদিন প্রায় ১২ হাজার কিলোমিটার সড়কপথে ৫ সহস্রাধিক যাত্রী পরিবহন করা হয়ে থাকে। অতীতে প্রতি মাসে ডিপোটিতে দেড় কোটি টাকারও বেশি যাত্রীভাড়া আদায় হলেও এখন তা অর্ধেকেরও নিচে নেমে এসেছে। বিভিন্ন রুটের বাসগুলো লিজ দেওয়া, পুরোনো গাড়িতে অতিরিক্ত জ্বালানি ব্যয়, অতিরিক্ত প্রশাসনিক ব্যয় মেটাতে এ বাস ডিপোর লাভের পথ রুদ্ধ করছে। ফলে একসময়ের লাভজনক ডিপোটি এখন লোকসানের মুখে পড়ে কর্মকর্তা-কর্মচারীদের বেতন-ভাতা দিতে পারছে না। বর্তমানে বরিশাল ডিপোতে মোট ১৫১ জন কর্মকর্তা-কর্মচারী কর্মরত রয়েছেন। এর মধ্যে ৮৫ জন চালক ও ২১ জন কারিগর থাকলেও তার অধীন বাস রয়েছে ৩৯টি। একাধিক চালক ও কারিগর জানান, তাদের ৬ থেকে ১৪ মাস পর্যন্ত বেতন বকেয়া রয়েছে। ডিপো লোকসানে থাকায় তাদের ঈদুল আজহায় বোনাস দেওয়া হলেও বেতন এখনো পাননি। তারা অভিযোগ করেন, ডিপো ম্যানেজারের অদক্ষতার ফলে তাদের এই দুরবস্থায় পড়তে হয়েছে।বেসরকারি কোম্পানির বাসমালিকেরা এসব রুটে একের পর এক বাস সার্ভিসে যুক্ত করলেও বিআরটিসির বেলায় তার উলটো। একাধিক বাস লিজ দেওয়ায় সেসব রুটের আয় কমেছে, পাশাপাশি চালকসহ অন্যান্য স্টাফ বসে বসে বেতন নিচ্ছেন। দীর্ঘদিন কর্মরত একাধিক ড্রাইভারের বেতন বেড়েছে। তাদের বসিয়ে রেখে এমনকি নাইটগার্ড হিসেবে কাজ করিয়ে লোকসানের বোঝা আরো ভারী করা হচ্ছে। এছাড়া গাড়ি মেরামতের নামে লাখ লাখ টাকা আত্মসাতের অভিযোগ করেন চালকসহ অন্যরা। কর্মরত চালক ও স্টাফরা জানান, যখন যে ডিপো ম্যানেজার আসেন, তার সঙ্গে আঁতাত করে প্রশাসনিক, হিসাব কর্মকর্তাসহ কয়েকজন মিলে ডিপোকে লোকসানি প্রতিষ্ঠানে পরিণত করেছেন। বেতন না পেয়ে অনেক কর্মকর্তা-কর্মচারী মানবেতর জীবন যাপন করছেন।সম্প্রতি জেলা প্রশাসকের কার্যালয়ে জেলা প্রশাসক এস এম অজিয়র রহমান চলাচলের অযোগ্য বাস সার্ভিসে রাখার বিষয়ে জানতে চাইলে বিআরটিসির কর্মকর্তারা কোনো সদুত্তর দিতে পারেনি।জানা গেছে, ১৯৭৩ সালে প্রতিষ্ঠিত বিআরটিসি বাস ডিপোটি ১৯৮২ সালে সামরিক সরকার বন্ধ করে দেওয়ার পর ১৯৮৭ সালে পুনরায় চালুর সময় পুরোনো বাসই ছিল একমাত্র ভরসা। এর মধ্যে প্রায় তিন বছর আগে ১০টি নতুন ভারতীয় এসি বাস দিয়ে বরিশাল-মাওয়া রুটে একটি বিশেষ সার্ভিস চালু করা হয়। প্রথমে এ সার্ভিস যথেষ্ট জনপ্রিয়তা অর্জন করলেও নিম্নমানের গাড়ির কারণে এখন তা বিড়ম্বনায় পরিণত হয়েছে। পর্যায়ক্রমে বরিশালে অনুরূপ ১৬টি বাস প্রদান করা হলেও এখন তা অনেকটা বোঝায় পরিণত হয়েছে। এসব এসি বাসের প্রায় সবগুলোই প্রচণ্ড গরমে যাত্রীদের স্বাচ্ছন্দ্য কেড়ে নিচ্ছে। অথচ যাত্রীদের এ জন্য বাড়তি ভাড়া গুনতে হচ্ছে। এছাড়া বর্ষা মৌসুমে ছাদ থেকে পানি পড়া রোধে ছাতা মাথায় বসতে হচ্ছে যাত্রীদের।



66902,82719
সরকার পরিকল্পিতভাবে গণতন্ত্র ধ্বংস করছে :ফখরুল
অন্যান্য
প্রকাশ : ২৬ আগস্ট ২০১৯, ০০:০০
বিএনপি মহাসচিব মির্জা ফখরুল ইসলাম আলমগীর বলেছেন, সরকার সুপরিকল্পিতভাবে গণতন্ত্র ধ্বংস করছে। শুধু গণতন্ত্র নয়, তারা রাজনীতিকেও ধ্বংস করছে। ১/১১-তে যে ষড়যন্ত্র করা হয়েছিল বিরাজনীতিকরণের সেই ধারা এখনো চলছে। সব রাজনৈতিক দলকে নিশ্চিহ্ন করে তাদের একদলীয় শাসনব্যবস্থা প্রতিষ্ঠা করাই এর লক্ষ্য। এই দেশে বিচারব্যবস্থা ও ন্যায়-নীতি বলতে কিছু নেই। দেশের গণতান্ত্রিক পরিবেশকে ভেঙে তছনছ করা হয়েছে। এটা অঘোষিত বাকশাল। গতকাল রবিবার জাতীয় প্রেসক্লাব মিলনায়তনে বিএনপির সাবেক মহাসচিব মরহুম আব্দুস সালাম তালুকদারের ২০তম মৃত্যুবার্ষিকী উপলক্ষ্যে আয়োজিত স্মরণসভায় তিনি এসব কথা বলেন। ঢাকা বিশ্ববিদ্যালয়ের (ঢাবি) সাবেক উপাচার্য অধ্যাপক এমাজউদ্দীন আহমেদের সভাপতিত্বে স্মরণসভায় বিএনপির স্থায়ী কমিটির সদস্য ড. আব্দুল মঈন খান, নজরুল ইসলাম খান, বেগম সেলিমা রহমান, ইকবাল হাসান মাহমুদ টুকু, যুগ্ম মহাসচিব মোয়াজ্জেম হোসেন আলাল, যুবদলের সাধারণ সম্পাদক সুলতান সালাউদ্দিন টুকু প্রমুখ বক্তব্য দেন।



66903,82720
শ্বাসরুদ্ধকর ম্যাচ জিতে ইংল্যান্ডকে সমতায় ফেরালেন স্টোকস
খেলা
প্রকাশ : ২৫ আগস্ট ২০১৯, ২২:০৫
বেন স্টোকসের দুর্দান্ত সেঞ্চুরিতে হেডিংলি টেস্টে এক উইকেটের শ্বাসরুদ্ধকর জয় পেয়েছে ইংল্যান্ড। প্রথম টেস্টে অস্ট্রেলিয়া ২৫১ রানে জয়ের পর দ্বিতীয় টেস্ট ড্র হয়। এখন তৃতীয়টিতে জয়ের সুবাদে অ্যাশেজ সিরিজে ১-১ ব্যবধানে সমতা ফেরাতে সক্ষম হলো ইংল্যান্ড। জয়ের জন্য ৩৫৯ রানের লক্ষ্য নিয়ে তিন উইকেটে ১৫৬ রান নিয়ে শনিবার চতুর্থ দিন শেষ করে ইংল্যান্ড। শেষ দিনে বাকি সাত উইকেট হাতে রেখে তাদের প্রয়োজন ছিল আরও ২০৩ রানের। বড় লক্ষ্য নিয়ে আজ দলীয় স্কোরে আর ৩ রান যোগ হতেই জো রুট বিদায় নেন। এরপর বেন স্টোকস ও জো ডেনলি পঞ্চম উইকেটে ৮৬ রান যোগ করে অনেকটা পথ এগিয়ে নেন। দলীয় ২৪৫ রানে ডেনলি অর্ধশত রান করে বিদায় নেন। এরপর এক দিকে রুট লড়াই করলেও অপরদিক থেকে নিয়মিত বিরতিতে উইকেট পতন হতে থাকে। একপ্রান্তে বিদায়ের ঘণ্টা বাঁজলেও অপরপ্রান্তে একাই লড়াই করে যান স্টোকস। বলা যায় একক প্রচেষ্টায় ৩৬২ রান করে শেষ উইকেটে লক্ষ্য পূরণ করে ইংল্যান্ড। স্টোকস ১১টি চার ও ৮টি ছক্কার মারে ১৩৫ রান নিয়ে অপরাজিত থাকেন। অসি বোলারদের মধ্যে জোস হাজলউড চারটি ও নাথান লায়ন দুটি উইকেট নেন।আরও পড়ুন : এর আগে প্রথম ইনিংসে অস্ট্রেলিয়ার ১৭৯ রানের জবাবে মাত্র ৬৭ রানে অলআউট হয় ইংল্যান্ড। প্রথম ইনিংসে ১১২ রানে এগিয়ে থেকে দ্বিতীয় ইনিংসে ২৫৬ রান করে অসিরা। তাই লো স্কোরিং এই ম্যাচে ইংল্যান্ডের জন্য ৩৫৯ রানের লক্ষ্য নির্ধারিত হয়। ম্যাচসেরা হয়েছেন বেন স্টোকস। ইত্তেফাক/কেআই 



66904,82721
রংপুর-৩ আসনে জয়ী হতেই জাপা নির্বাচন করবে :জি এম কাদের
অন্যান্য
প্রকাশ : ২৬ আগস্ট ২০১৯, ০০:০০
জাতীয় পার্টির (জাপা) চেয়ারম্যান জি এম কাদের বলেছেন, রংপুর-৩ আসনের আসন্ন উপনির্বাচন জাপার কাছে খুবই গুরুত্বপূর্ণ। তাই নির্বাচনী তপশিল ঘোষণার আগেই জাপা পার্লামেন্টারি বোর্ড গঠন ও আগ্রহীদের কাছে দলীয় মনোনয়ন ফরম বিতরণ শুরু করেছে। পার্লামেন্টারি বোর্ডই যাচাই-বাছাই করে প্রার্থী নির্ধারণ করবে। এ আসনে জয়ী হতেই জাপা নির্বাচন করবে। গতকাল রবিবার রাজধানীর বনানীতে জাপা চেয়ারম্যানের কার্যালয়ে সাংবাদিকদের এক প্রশ্নের জবাবে তিনি এসব কথা বলেন। সাংবাদিকদের অপর এক প্রশ্নের জবাবে জাপা চেয়ারম্যান বলেন, দলের গঠনতন্ত্র অনুযায়ী সংসদের বিরোধীদলীয় নেতা নির্বাচন করবে জাপা।সাংবাদিকদের সঙ্গে জি এম কাদের কথা বলার আগে গতকাল বনানী কার্যালয়ে জাপার প্রতিষ্ঠাতা এইচ এম এরশাদের চেহলাম আয়োজন করতে ঢাকা মহানগর উত্তর ও দক্ষিণ জাপার যৌথসভা হয়েছে। সভায় সভাপতির বক্তব্যে জাপা মহাসচিব মসিউর রহমান রাঙ্গা বলেন, মরহুম এরশাদের চল্লিশা উপলক্ষ্যে আগামী ৩১ আগস্ট সারা দেশে প্রতিটি থানা ও উপজেলায় পবিত্র কোরআন থেকে তিলাওয়াত, দোয়া মাহফিল ও দুস্থ মানুষের মধ্যে খাবার বিতরণ করা হবে। সাংবাদিকদের প্রশ্নের জবাবে রাঙ্গাও বলেন, রংপুর-৩ আসনটি জাপার দুর্গ। এখানে জাপার মনোনীত প্রার্থীই বিজয়ী হবেন। এসময় উপস্থিত ছিলেন, জাপার প্রেসিডিয়াম সদস্য কাজী ফিরোজ রশীদ, এস এম ফয়সল চিশতী, শফিকুল ইসলাম ও রেজাউল ইসলাম ভূঁইয়া, ভাইস চেয়ারম্যান জহিরুল আলম, আহসান আদিলুর রহমান এমপি, যুগ্ম মহাসচিব গোলাম মোহাম্মদ রাজু প্রমুখ।মহিলা পার্টির সাধারণ সম্পাদক পদে মৌসুমিকে হটিয়ে নাজমাএদিকে, জাপার অঙ্গসংগঠন জাতীয় মহিলা পার্টির সাধারণ সম্পাদক পদ থেকে দলটিতে এরশাদের পালিত কন্যা হিসেবে পরিচিত অনন্যা হোসাইন মৌসুমিকে সরিয়ে দিয়ে সংগঠনের উপদেষ্টা করা হয়েছে। জাপা চেয়ারম্যান জি এম কাদের গতকাল এক সাংগঠনিক আদেশে দলীয় গঠনতন্ত্রের প্রদত্ত ক্ষমতাবলে পার্টির মহাসচিব মসিউর রহমান রাঙ্গার সুপারিশক্রমে দলের প্রেসিডিয়াম সদস্য অ্যাডভোকেট সালমা ইসলাম এমপিকে সভানেত্রী ও প্রেসিডিয়াম সদস্য নাজমা আকতার এমপিকে সাধারণ সম্পাদক করে ২৪১ সদস্যবিশিষ্ট মহিলা পার্টির কেন্দ্রীয় পূর্ণাঙ্গ কমিটি অনুমোদন করেছেন। সালমা ইসলাম মহিলা পার্টির সভাপতি পদে বহাল রয়েছেন। নাজমা আকতার এর আগেও একবার মহিলা পার্টির সাধারণ সম্পাদক ছিলেন। নতুন ঘোষিত কমিটিতে উপদেষ্টা হিসেবে রয়েছেন, নূর-ই-হাসনা লিলি চৌধুরী, নাসরিন জাহান রত্না এমপি (জাপার সাবেক মহাসচিব এ বি এম রুহুল আমিন হাওলাদারের স্ত্রী), শেরিফা কাদের (জি এম কাদেরের স্ত্রী), অধ্যাপিকা মাসুদা এম রশীদ চৌধুরী এমপি, মেরিনা রহমান (এরশাদের বোন), মাহজাবীন মোরশেদ, খুরশীদ আরা হক, শাহানারা বেগম, সৈয়দা পারভীন তারেক, ফরিদা শিকদার, অ্যাডভোকেট লাকী বেগম, হেনা খান পন্নী, রাজিয়া সুলতানা, পারভীন ওসমান (প্রয়াত নাসিম ওসমানের স্ত্রী), আলেয়া বেগম, অনন্যা হোসেন মৌসুমী, কাজী সুফিয়া বেগম ও সফুরা বেগম।



66905,82722
কুমিল্লায় রাষ্ট্রীয় মর্যাদায় সমাহিত অধ্যাপক মোজাফফর আহমদ
অন্যান্য
প্রকাশ : ২৬ আগস্ট ২০১৯, ০০:০০
মুজিবনগর সরকারের উপদেষ্টামণ্ডলীর সদস্য ও বাংলাদেশ ন্যাশনাল আওয়ামী পার্টির (ন্যাপ-মোজাফফর) প্রধান অধ্যাপক মোজাফফর আহমদকে রাষ্ট্রীয় মর্যাদায় গতকাল রবিবার কুমিল্লার দেবিদ্বারের এলাহাবাদ গ্রামে সমাহিত করা হয়েছে। এর আগে সকাল সোয়া ১০টায় কুমিল্লার টাউন হল মাঠে তৃতীয় জানাজা এবং বাদ জোহর দেবিদ্বারের এলাহাবাদ গ্রামে চতুর্থ জানাজা এবং রাষ্ট্রীয় সম্মান প্রদর্শন করা হয়। এ সময় কুমিল্লা জেলা প্রশাসক মো. আবুল ফজল মীর, পুলিশ সুপার সৈয়দ নুরুল ইসলাম ও উপজেলা নির্বাহী কর্মকর্তা রবীন্দ্র চাকমা উপস্থিত ছিলেন।কুমিল্লা টাউন হল মাঠে কফিনে ফুল দিয়ে তার প্রতি শ্রদ্ধা জানান, আ ক ম বাহাউদ্দিন এমপি, জেলা পরিষদের সাবেক প্রশাসক মো. ওমর ফারুক ও বিভিন্ন রাজনৈতিক সামাজিক সংগঠনের নেতারা। দেবিদ্বারে জানাজা অনুষ্ঠানে বক্তব্য দেন কৃষক শ্রমিক জনতা লীগের সভাপতি বঙ্গবীর কাদের সিদ্দিকী, এমপি রাজী মোহাম্মদ ফখরুল, সাবেক রাষ্ট্রদূত মো. আবদুল হান্নান, আওয়ামী লীগ নেতা অধ্যক্ষ এম হুমায়ুন মাহমুদ, জাপা (এরশাদ) নেতা অধ্যাপক ইকবাল হোসেন রাজু, ন্যাপ নেতা জি এম কবির, আবদুল্লাহ আল কাফি রতন, সফিক শিকদার, মোশতাকুর রহমান ফুল মিয়া, প্রয়াতের ছোট ভাই খোরশেদ আহমেদ। পরে সাবেক মন্ত্রী এ এফ এম ফখরুল ইসলাম মুন্সী, রাজী মোহাম্মদ ফখরুল এমপি, রাজনৈতিক, সামাজিক সংগঠন ও বিভিন্ন শিক্ষাপ্রতিষ্ঠানের পক্ষ থেকে শ্রদ্ধা জানানো হয়।গত শুক্রবার রাজধানীর এ্যাপোলো হাসপাতালে প্রায় ৯৮ বছর বয়সী এ রাজনীতিবিদ ইন্তেকাল করেন। তিনি স্ত্রী ও এক মেয়েসহ অনেক আত্মীয়স্বজন, বন্ধুবান্ধব ও গুণগ্রাহী রেখে গেছেন। তার স্ত্রী আমেনা আহমেদ জাতীয় সংসদের সংরক্ষিত আসনে নবম ও দশম সংসদের এমপি নির্বাচিত হন।



66906,82723
বাকেরগঞ্জে মন্দিরের প্রতিমা ভাঙচুর আটক এক
অন্যান্য
প্রকাশ : ২৬ আগস্ট ২০১৯, ০০:০০
বরিশালের বাকেরগঞ্জে রাধাগোবিন্দ মন্দিরের প্রতিমা ভাঙচুরের ঘটনায় মামলা দায়ের ও সোহাগ ফকির নামের এক যুবককে গ্রেফতার করেছে পুলিশ। রাধাগোবিন্দ মন্দিরের পক্ষে সমির চন্দ্র বাদী হয়ে সোহাগকে একমাত্র আসামি করে মামলাটি দায়ের করেছেন। গ্রেফতারকৃত সোহাগ ফকির বাকেরগঞ্জ উপজেলার পাটিকরপাড়া গ্রামের মো. আকরাম ফকিরের ছেলে। আসামি সোহাগ মানসিকভাবে কিছুটা অস্বাভাবিক বলে জানিয়েছেন বাকেরগঞ্জ থানার ওসি মো. আবুল কালাম। 



