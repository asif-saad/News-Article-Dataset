59686,75503
ইয়াবা আমিনের সম্পত্তি জব্দের নির্দেশ দিয়েছে আদালত
অন্যান্য
প্রকাশ : ২৯ জুলাই ২০১৯, ০০:০০
ইয়াবা সম্রাট মোহাম্মদ আমিনের সম্পত্তি জব্দের নির্দেশ দিয়েছেন আদালত। গতকাল রবিবার চট্টগ্রামের জ্যেষ্ঠ বিশেষ জজ মো. আকবর হোসেন মৃধা এ আদেশ দেন।  আদালত সূত্র জানায়, মোহাম্মদ আমিনের মালিকানাধীন নগরীর খুলশী থানার ষোলশহর মৌজার দুই শতাংশ জমি, একটি প্রিমিও মডেলের প্রাইভেট কার ও একটি মাইক্রোবাস জব্দের নির্দেশ দেন আদালত। পাশাপাশি ইউসিবিএল ব্যাংকের নগরীর ও.আর নিজাম রোড শাখা এবং মুরাদপুর শাখা দু’টি ব্যাংক হিসাব ফ্রিজ করার আদেশ দিয়েছেন।গত ১৯ জুন তালিকাভুক্ত ইয়াবার কারবারি মোহাম্মদ আমিনের বিরুদ্ধে উেসর সঙ্গে অসঙ্গতিপূর্ণ সম্পদ অর্জন এবং তথ্য  গোপনের অভিযোগে মামলা করে দুদক। গত ২২ জুলাই মোহাম্মদ আমিনের সম্পত্তি ক্রোক ও ব্যাংক হিসাব স্থগিত চেয়ে মামলার তদন্ত কর্মকর্তা দুদকের উপ-সহকারী পরিচালক শরিফ উদ্দীনের আবেদনের ওপর শুনানি হয়। দুদক আইন-২০০৪ এর ২৬ (২) ও ২৭ (১) ধারায় করা মামলায় আমিনের বিরুদ্ধে ৩২ লাখ ২৯ হাজার ৩৫৩ টাকার স্থাবর-অস্থাবর সম্পত্তি অর্জনে ‘অসত্ উদ্দেশ্যে তথ্য গোপন করে ভিত্তিহীন বা মিথ্যা তথ্য প্রদানের’ অভিযোগ আনা হয়েছিল। একইসাথে জ্ঞাত আয়ের উেসর সাথে সঙ্গতি না থাকা ৬ কোটি ৩৫ লাখ ৭৯ হাজার ৮৪ টাকা স্থাবর-অস্থাবর সম্পদ অর্জনের অভিযোগও করা হয়।আসামি মোহাম্মদ আমিন টেকনাফ উপজেলার সদর ইউনিয়নের ডেইলপাড়া এলাকার মোহাম্মদ আলীর পুত্র। চট্টগ্রাম মহানগরীর ওআর নিজাম রোড এলাকার ভাড়া বাসায় পরিবার নিয়ে থাকেন আমিন। 



59687,75504
ভিআইপির জন্য ফেরি বসে থাকায় অ্যাম্বুলেন্সেই রোগীর মৃত্যু
সারাদেশ
প্রকাশ : ২৮ জুলাই ২০১৯, ২২:০৭
মাদারীপুরের কাঁঠালবাড়ি ১নং ফেরি ঘাট। এই ঘাটটি মূলত ভিআইপি ফেরিঘাট নামে পরিচিত। এই ঘাটে আইসিইউ সম্বলিত অ্যাম্বুলেন্সে ফেরির জন্য অপেক্ষা করছিল সড়ক দুর্ঘটনায় গুরুতর আহত এক স্কুলছাত্র। তিন ঘণ্টা অপেক্ষার পর ফেরিতে ওঠে অ্যাম্বুলেন্সটি। কিন্তু ততক্ষণে সব শেষ। মস্তিষ্কে প্রচুর রক্তক্ষরণে মাঝ নদীতে থাকা অ্যাম্বুলেন্সেই তার মৃত্যু হয়।নিহত ওই স্কুলছাত্রের নাম তিতাস ঘোষ (১১)। সে নড়াইলের কালিয়া উপজেলার পৌর এলাকার মৃত তাপস ঘোষের ছেলে এবং কালিয়া পাইলট মাধ্যমিক বিদ্যালয়ের ৬ষ্ট শ্রেণির ছাত্র।বিআইডব্লিউটিসি কাঁঠালবাড়ি ঘাট সূত্র জানায়, গত বৃহস্পতিবার রাত ৮টার দিকে মাদারীপুরের কাঠালবাড়ি ১নং ফেরিঘাটে পৌঁছায় অ্যাম্বুলেন্স। তখন ‘কুমিল্লা’ নামের ফেরিটি ওই ঘাটেই ছিল। এ সময় অ্যাম্বুলেন্সে থাকা তিতাসের স্বজনরা ঘাটের কর্মকর্তাদের ফেরি ছাড়তে অনুরোধ জানান। ঠিক ওই সময়ই মাদারীপুরের জেলা প্রশাসক ঘাট কর্তৃপক্ষকে একটি জরুরী বার্তা পাঠান। সেখানে বলা হয়, সরকারি একজন উচ্চ পর্যায়ের কর্মকর্তা ফেরি করে পদ্মা পাড়ি দেবেন। তাই ঘাটে থাকা ফেরিটি যেন আগে ছেড়ে না যায়। তাই ঘাট কর্তৃপক্ষ ওই কর্মকর্তার গাড়ি না আসা পর্যন্ত ফেরি ছাড়তে রাজি হয়নি। এদিকে স্বজনদের অভিযোগ, ভিআইপি আসার অপেক্ষায় প্রায় ৩ ঘণ্টা ঘাটেই বসে ছিল ফেরি। আশপাশের লোকজনের অনুরোধের পরও কাঁঠালবাড়ি ঘাট থেকে ফেরি ছাড়েনি। এমনকি সরকারি জরুরী সেবা পেতে ৯৯৯ নম্বর ফোন করেও মেলেনি প্রতিকার। জানতে চাইলে মাদারীপুরের জেলা প্রশাসক মো. ওয়াহিদুল ইসলাম মুঠোফোন বলেন, সরকারের এটুআই প্রকল্পের যুগ্ম সচিব আব্দুল সবুর মণ্ডল পিরোজপুর থেকে ঢাকা যাচ্ছিলেন। তিনি কাঁঠালবাড়ি ঘাটে যাওয়ার আগে আমার কাছে ফেরিতে যাওয়ার বিষয়টি জানান। পরে আমি ঘাটের ব্যবস্থাপক সালামকে ভিআইপি ফেরিতে ওঠার বিষয়ে বার্তা পাঠাই। কিন্তু ওই ঘাটে অ্যাম্বুলেন্সে একজন গুরুতর আহত অবস্থায় রোগী আছেন তা আমি জানতাম না। আমাকে ঘাটের ম্যানেজার এ বিষয়ে কিছুই জানাননি। আজই বিষয়টি জানতে পারলাম।সরকারি কর্মকর্তা বা ভিআইপিদের জন্য ফেরি আগে থেকেই অপেক্ষায় থাকার কোন নিয়ম রয়েছে কিনা জানতে চাইলে জেলা প্রশাসক বলেন, তিনি চাঁদপুরের সাবেক জেলা প্রশাসক। এছাড়াও তিনি যুগ্ম সচিব। তাই তাকে ভিআইপি বলা যায়। এই ধরনের কর্মকর্তারা নৌপথে এলে তাদের বিশেষভাবে গুরুত্ব আগে থেকেই দেয়া হচ্ছে।এ বিষয় বিআইডব্লিউটিসি কাঁঠালবাড়ি ফেরিঘাটের ব্যবস্থাপক মো. সালাম হোসেন মিয়া বলেন, ডিসি স্যার ফোন দিয়ে রাতে জানান ভিআইপি যাবে। তবে আমি তখন ঘাটে ছিলাম না। আমাদের স্টাফকে বলে দেই ভিআইপি আসার কথা। পরে সেখানে কি হয় তা আমার জানা নেই।তিনি আরো বলেন, বর্তমানে পদ্মা নদীতে স্রোত বেশি থাকায় ফেরি পারাপারে দ্বিগুণ সময় লাগে। এছাড়াও রাতে তেমন একটা ফেরি চলে না। তাই ঘাটে যানজট কমবেশি থাকেই। তবে আমরা অ্যাম্বুলেন্সসহ সাধারণ যাত্রীদের অগ্রাধিকার ভিত্তিতে পারাপারের ব্যবস্থা করে দেই।নিহত তিতাসের স্বজনরা জানান, গত বৃহস্পতিবার বিকালে মোটরসাইকেল দুর্ঘটনায় গুরুতর আহত হওয়ায় প্রথমে খুলনার একটি বেসরকারি হাসপাতালে তাকে ভর্তি করা হয়। পরে উন্নত চিকিৎসার জন্য বৃহস্পতিবার রাতেই তাকে ঢাকা মেডিকেল কলেজে হাসপাতালে পাঠান চিকিৎসক। চিকিৎসা সেবা অব্যাহত রেখে দ্রুত ঢাকায় পৌঁছাতে অর্ধলাখ টাকায় ভাড়া করা হয় আইসিইউ সম্বলিত অ্যাম্বুলেন্সটি। অ্যাম্বুলেন্সটি ঘাটে এসে থামে রাত ৮টার দিকে। এসময় তিতাসের স্বজনরা ঘাটে ফেরি পারাপারের জন্য সাহায্য চান ঘাট কর্তৃপক্ষ ও দায়িত্বরত পুলিশ সদস্যদের কাছে। তিন ঘণ্টা অপেক্ষায় থাকার পর রাত পৌনে ১১টার দিকে সাদা রঙের নোয়া মাইক্রোবাসটি ফেরিতে ওঠার পরে ছাড়া হয়। ফেরি ছাড়ার আধা ঘণ্টার মধ্যেই মাঝ নদীতে মারা যায় তিতাস।তিতাসের বড় বোন তন্নীসা ঘোষ বলেন, আমার ভাইয়ের জীবন কেড়ে নিল ভিআইপি। এ দেশে জীবনের দাম বেশি না ভিআইপিদের দাম বেশি? তিতাসের মা সোনামনি ঘোষ কান্না করতে করতে বলেন, ‘বাবা তোমাগো কাছে বললে কি আমার পোলারে পামু? ওরা আমার পোলারে মেরে ফেলছে? আমি ফেরি আলাগো পায় ধরছি, তবুও ওরা ছারে নাই। ফেরি ঠিক মতন গেলে হয়তো পোলাডা বাইচা জাইতো।’ইত্তেফাক/জেডএইচ



59688,75505
জঙ্গিদের মতো মশা নিধন ও গুজব সৃষ্টিকারীদের দমনে সফল হব
অন্যান্য
প্রকাশ : ২৯ জুলাই ২০১৯, ০০:০০
আওয়ামী লীগ প্রেসিডিয়াম সদস্য, কেন্দ্রীয় ১৪ দলের মুখপাত্র ও খাদ্য মন্ত্রণালয় সম্পর্কিত সংসদীয় স্থায়ী কমিটির সভাপতি মোহাম্মদ নাসিম এমপি বলেছেন, জঙ্গি দমনের মতো মশক নিধন ও গুজব সৃষ্টিকারীদের দমনেও আমরা সফল হব। গতকাল রবিবার দুপুরে বঙ্গবন্ধু অ্যাভিনিউস্থ আওয়ামী লীগ কেন্দ্রীয় কার্যালয়ে ১৪ দলীয় জোটের সঙ্গে পেশাজীবী সংসঠনসমূহের ‘সামাজিক অবক্ষয় রোধ, ডেঙ্গু প্রতিরোধ এবং দেশব্যাপী গুজবের বিরুদ্ধে করণীয়’ শীর্ষক মতবিনিময় সভায় সভাপতির বক্তৃতায় তিনি এ কথা বলেন।ঢাকা উত্তর ও দক্ষিণ দুই সিটি করপোরেশনের মেয়রের উদ্দেশে মোহাম্মদ নাসিম বলেন, আমরা আপনাদের সঙ্গে আছি, অহেতুক কথা না বলে, অযৌক্তিক অজুহাত সৃষ্টি না করে অ্যাডিস মশা মারার কার্যকর ব্যবস্থা গ্রহণ করুন। যুদ্ধকালীন অবস্থা বিবেচনা করে           অ্যাডিস মশা নির্মূলে প্রয়োজনে সেনাবাহিনীকে কাজে লাগান। তিনি বলেন, যেহেতু জঙ্গি দমন করতে পেরেছি, তাই মশক বাহিনীকে অব্যশ্যই ধ্বংস করতে পারব। তিনি বলেন, মশা মারার জন্য স্থানীয় সরকার মন্ত্রণালয়ের একটি অধিদপ্তর আছে। এটা সক্রিয় করতে হবে। এ সময় তিনি ডেঙ্গু আক্রান্ত ও নিহতদের প্রতি সমবেদনা প্রকাশ করেন। গুজব সৃষ্টিকারীদের বিরুদ্ধে কঠোর ব্যবস্থা গ্রহণ করতে আইনশৃঙ্খলা বাহিনীর প্রতি আহ্বান জানিয়ে মোহাম্মদ নাসিম বলেন, বাংলাদেশ সাম্প্রদায়িক সম্প্রীতির দেশ। এটা নষ্ট হতে দেওয়া যাবে না। ১৪ দল ঐক্যবদ্ধ প্রতিরোধের মাধ্যমে চক্রান্তকারীদের ষড়যন্ত্র নস্যাত্ করে দেবে। প্রিয়া সাহার চক্রান্ত সফল হবে না। মোহাম্মদ নাসিম বলেন, শিগগিরই ১৪ দলের দুটি টিম উত্তরবঙ্গে বন্যাদুর্গতদের মাঝে ত্রাণ বিতরণ করতে যাবে। একটি টিমে নেতৃত্ব দিবেন সাম্যবাদী দলের সাধারণ সম্পাদক দিলীপ বড়ুয়া এবং অন্য টিমে নেতৃত্ব দিবেন গণতন্ত্রী পার্টির সাধারণ সম্পাদক ডা. শাহাদাত হোসেন।জাসদের সভাপতি হাসানুল হক ইনু এমপি বলেন, গুজব হলো সাময়িক বিভ্রান্তির কুয়াশা সৃষ্টি করা। গুজবে কখনো সরকার পতন হয় না। তিনি বলেন, অ্যাডিস মশার কামড়ে ডেঙ্গু হলেও প্রিয়া সাহার কামড়ে সাম্প্রদায়িক জ্বর বাংলাদেশে হবে না।সাম্যবাদী দলের সাধারণ সম্পাদক দিলীপ বড়ুয়া বলেন, প্রিয়া সাহাকে সংগঠিত করে পরিকল্পিতভাবে মার্কিন প্রেসিডেন্ট ডোনাল্ড ট্রাম্পের কাছে পাঠানো হয়েছিল। সাবেক মন্ত্রী মোফাজ্জল হোসেন চৌধুরী মায়া বীরবিক্রম বলেন, গুজবের মাস্টার বিএনপি থেকে সজাগ থাকতে হবে। সাংবাদিক নেতা ইকবাল সোবহান চৌধুরী বলেন, গুজব হলো বিভ্রান্তি ও অসত্য তথ্য। আওয়ামী লীগের উপদেষ্টামণ্ডলীর সদস্য ও সাবেক স্বাস্থ্যমন্ত্রী অধ্যাপক ডা. আ ফ ম রুহুল হক বলেন, ডেঙ্গু প্রতিবছর হয়। তবে এ বছর আক্রমণ বেশি। একাত্তরের ঘাতক দালাল নির্মূল কমিটির সভাপতি শাহরিয়ার কবির বলেন, ওয়াশিংটনে সরকারের বিরুদ্ধে জামায়াত-বিএনপির শক্তিশালী লবিস্ট কাজ করছে। তাই এখনই আমাদের সতর্ক থাকতে হবে। জামায়াত নিষিদ্ধের দাবি জানিয়ে তিনি বলেন, গুজবের বিষয়টি হালকা করে দেখলে হবে না। বাংলাদেশ হিন্দু বৌদ্ধ খ্রিষ্টান ঐক্য পরিষদের নেতা অধ্যাপক নিম চন্দ্র ভৌমিক বলেন, প্রিয়া সাহার বক্তব্য নিজস্ব, সংগঠনের পক্ষ থেকে তিনি সেখানে যাননি। পরিষদের প্রেসিডিয়াম সদস্য কাজল দেবনাথ বলেন, যুক্তরাষ্ট্রের প্রেসিডেন্ট ডোনাল্ড ট্রাম্পের কাছে দেওয়া প্রিয়া সাহার বক্তব্য বাংলাদেশ হিন্দু বৌদ্ধ খ্রিষ্টান ঐক্য পরিষদের নয়। আর প্রিয়া সাহা ঐক্য পরিষদের সাংগঠনিক সম্পাদক ছিলেন। কিন্তু সেখানে পরিচয় দেওয়া আছে সাধারণ সম্পাদক হিসেবে। বাংলাদেশ খ্রিষ্টান অ্যাসোসিয়েশনের সভাপতি নির্মল রোজারিও বলেন, বাংলাদেশ সাম্প্রদায়িক সম্প্রীতিতে নজির স্থাপন করায় কারো কারো ভালো লাগছে না।সভায় আরো বক্তব্য রাখেন আওয়ামী লীগের উপদেষ্টামণ্ডলীর সদস্য মোজাফফর হোসেন পল্টু, গণআজাদী লীগের সভাপতি এস কে শিকদার, আওয়ামী লীগের তথ্য ও গবেষণা সম্পাদক আফজাল হোসেন, বিজ্ঞান ও প্রযুক্তি বিষয়ক সম্পাদক আব্দুস সবুর, প্রধানমন্ত্রীর বিশেষ সহকারী ও আওয়ামী লীগের উপ-দপ্তর সম্পাদক ব্যারিস্টার বিপ্লব বড়ুয়া, জাতীয় পার্টির (জেপি) প্রেসিডিয়াম সদস্য এজাজ আহমেদ মুক্তা, বঙ্গবন্ধু প্রকৌশলী পরিষদের সভাপতি প্রকৌশলী অধ্যাপক ড. মো. হাবিবুর রহমান, সাধারণ সম্পাদক প্রকৌশলী মো. নুরুজ্জামান, প্রথম আলোর সহযোগী সম্পাদক আব্দুল কাইয়ুম প্রমুখ। 



59689,75506
রোহিঙ্গাদের নাগরিকত্ব নয়তো পৃথক রাষ্ট্র দিন
অন্যান্য
প্রকাশ : ২৯ জুলাই ২০১৯, ০০:০০
মিয়ানমারের রাখাইনে নির্যাতিত সংখ্যালঘু রোহিঙ্গাদের সেদেশের নাগরিকত্ব, না হয় পৃথক রাষ্ট্র দেওয়ার দাবি জানিয়েছেন মালয়েশিয়ার প্রধানমন্ত্রী ড. মাহাথির মোহাম্মদ। তুরস্কে চার দিনের সফরকালে তুর্কি বার্তা সংস্থা আনাদোলুকে দেওয়া সাক্ষাত্কারে এ কথা বলেছেন মালয়েশিয়ার প্রধানমন্ত্রী মাহাথির।তিনি বলেন, মালয়েশিয়া অন্য দেশের অভ্যন্তরীণ বিষয়ে নাক                 গলাতে পছন্দ করে না, কিন্তু মিয়ানমারে যে জাতিগত নিধন বা গণহত্যা চালানো হয়েছে- সে বিষয়ে কথা বলতে বাধ্য হচ্ছে মালয়েশিয়া। তিনি বলেন, এক সময় মিয়ানমার ভিন্ন ভিন্ন রাজ্যে বিভক্ত ছিল। ব্রিটিশ ঔপনিবেশিক শক্তি মিয়ানমারকে একটি দেশ বানিয়ে তা শাসনের সিদ্ধান্ত নেওয়ায় বিভিন্ন জাতিগোষ্ঠীকে মিয়ানমারের অন্তর্ভুক্ত করা হয়েছে। কিন্তু এখন সেসব জাতিগোষ্ঠীকে মিয়ানমারের নাগরিক হিসেবে মর্যাদা দিতে হবে। না হলে তাদের ভূমি দিতে হবে যেখানে তারা নিজেদের স্বাধীন রাষ্ট্র গঠন করতে পারবে।২০১৭ সালের আগস্টে কয়েকটি পুলিশ চৌকিতে বিদ্রোহীদের হামলার পর রোহিঙ্গাদের বিরুদ্ধে পরিকল্পিত নিধন অভিযান শুরু করে মিয়ানমার সেনাবাহিনী। নৃশংস নিপীড়নের মুখে ৭ লাখের বেশি রোহিঙ্গা রাখাইন থেকে পালিয়ে বাংলাদেশে এসে আশ্রয় নেয়। মিয়ানমার সেনাবাহিনীর এই অভিযানকে জাতিসংঘ ‘গণহত্যা’ হিসেবে অভিহিত করেছে।চীনের শিনজিয়াং প্রদেশে জাতিগত ও ধর্মীয় সংখ্যালঘু উইঘুরদের ওপর দেশটির সরকারের দমন অভিযান সম্পর্কে মাহাথির বলেন, মালয়েশিয়া সব সময়ই আলোচনা, সমঝোতা ও আইনের মাধ্যমে সব সংঘাতের সমাধান চায়। তিনি বলেন, সেই জনগোষ্ঠীকে (উইঘুর) তাদের নাগরিক হিসেবে মর্যাদা দেওয়ার জন্যে আমাদের উচিত চীনকে বলা। আপনি যখন সংঘাতের পথ বেছে নেবেন তখন এর সমাধান পাওয়া কঠিন হয়ে পড়বে। কেননা, সংঘাতের মাধ্যমে কোনো লক্ষ্যে পৌঁছানো যায় না।



59690,75507
চিনিকলের কর্মকর্তা ও ইউপি চেয়ারম্যানসহ অভিযুক্ত ৯০
অন্যান্য
প্রকাশ : ২৯ জুলাই ২০১৯, ০০:০০
গাইবান্ধার গোবিন্দগঞ্জে সাঁওতাল হত্যা মামলার দুই বছর আট মাস পর চূড়ান্ত অভিযোগপত্র দাখিল করেছে পুলিশ ব্যুরো অব ইনভেস্টিগেশন (পিবিআই)। গতকাল রবিবার গোবিন্দগঞ্জ সিনিয়র জুডিশিয়াল আদালতের হাকিম পার্থ ভদ্রর আদালতে এ অভিযোগপত্র জমা দেওয়া হয়। তবে সাহেবগঞ্জ-বাগদা ফার্ম ভূমি উদ্ধার সংগ্রাম কমিটির পক্ষ থেকে এ অভিযোগপত্র প্রত্যাখ্যান করা হয়েছে।পিবিআইর গাইবান্ধা ইউনিটের দায়িত্বপ্রাপ্ত কর্মকর্তা (ইনর্চাজ) ও সহকারী পুলিশ সুপার মোহাম্মদ আবদুল হাই সরকার জানান, চূড়ান্ত অভিযোগপত্রে গোবিন্দগঞ্জের সাপমারা ইউপি চেয়ারম্যান বুলবুল আহম্মেদ শাকিল, একই ইউনিয়নের ইউপি সদস্য শাহ আলম ও আইয়ুব আলী এবং  চিনি কলের (জিএম-অর্থ) নাজমুল হুদাসহ ৯০ জনকে অভিযুক্ত করা হয়েছে।  এ পর্যন্ত এ মামলায় ২৫ জনকে গ্রেফতার করা হয়েছে। এরমধ্যে একজন আদালতে স্বীকারোক্তিমূলক জবানবন্দি দিয়েছেন। এছাড়া, সাঁওতালদের লুট হওয়া কিছু ঢেউটিন ও মালামাল উদ্ধার করা হয়েছে।বেলা ২টার দিকে গাইবান্ধা পিবিআই কার্যালয়ে এক প্রেসবিফিংয়ে সহকারী পুলিশ সুপার মোহাম্মদ আবদুল হাই সরকার এক প্রশ্নের জবাবে জানান, শুধু পিবিআই নয়, অতিরিক্ত জেলা ম্যাজিস্ট্রেট মোহাম্মদ মিজানুর রহমান এ মামলার জুডিশিয়াল ইনকোয়ারি করেছেন। তিনি এ ঘটনার সঙ্গে জড়িত কোনো পুলিশ সদস্যকে শনাক্ত করতে পারেননি। এছাড়া পিবিআই ঘটনা তদন্তে প্রত্যক্ষ সাক্ষী, আহত, জনপ্রতিনিধি, প্রিন্ট ও ইলেকট্রনিক মিডিয়ার সংবাদ কর্মীদের জিজ্ঞাসাবাদ করেও এ ঘটনায় জড়িত কোনো পুলিশ সদস্যকে শনাক্ত করতে পারেনি। এমনকি ভিডিও, পত্রিকার ছবি বিশ্লেষণ করেও এ ঘটনার সঙ্গে কোনো পুলিশ সদস্য জড়িত আছে বলে শনাক্ত করা সম্ভব হয়নি। এ কারণে চূড়ান্ত অভিযোগপত্রে কোনো পুলিশ সদস্যকে অভিযুক্ত করা হয়নি। তিনি আরো জানান, একইভাবে ব্যাপক তদন্ত করে এ ঘটনার সঙ্গে সাবেক সংসদ সদস্য আবুল কালাম আজাদেরও সম্পৃক্ততা পাওয়া যায়নি।এদিকে, প্রধান আসামি সাবেক সংসদ সদস্য আবুল কালাম আজাদসহ গুরুত্বপূর্ণ আসামিদের বাদ দেওয়ার প্রতিবাদে গতকাল বেলা ৩টায় গোবিন্দগঞ্জ-দিনাজপুর সড়কের আমতলী এলাকায় অবস্থান নিয়ে অবরোধ করে সাঁওতালরা। ফলে সড়কের দুই পাশে শত শত যানবাহন আটকা পড়ে। এর আগে গোবিন্দগঞ্জ উপজেলার মাদারপুর এলাকা থেকে বিক্ষোভ মিছিল সহকারে তিন শতাধিক সাঁওতাল ওই এলাকায় এসে সাহেবগঞ্জ বাগদাফার্ম-ভূমি উদ্ধার সংগ্রাম কমিটির এ অবস্থান ও সড়ক অবরোধ কর্মসূচিতে যোগ দেয়। এ সময় আগামী ৩০ জুলাই সংবাদ সম্মেলন ও ১০ আগস্ট গোবিন্দগঞ্জে বিক্ষোভ সমাবেশের কর্মসূচি ঘোষণা করা হয়। কমিটির সভাপতি ফিলিমন বাসেক বলেন, এ চার্জশিটের মাধ্যমে সাঁওতালদের সঙ্গে পরিহাস করা হয়েছে। অবিলম্বে এ মামলার চার্জশিট সংশোধন করে ৩৩ জনের নাম উল্লেখ করে যে মামলা করা হয়েছে তার আলোকে পুনরায় চার্জশিট প্রদান করা হোক।গোবিন্দগঞ্জের মহিমাগঞ্জে অধিগ্রহণকৃত জমি শর্ত ভেঙে চিনিকল কর্তৃপক্ষ লিজ দিলে সাঁওতাল ও স্থানীয় কিছু বাঙালি তাদের জমি ফেরত পেতে আন্দোলন করে। ২০১৬ সালের ১ জুলাই কিছু এলাকায় তারা চারটি বসতিও স্থাপন করে। একই বছর ৬ নভেম্বর ওই খামারের জমিতে আখ কাটাকে কেন্দ্র করে পুলিশ ও চিনিকল শ্রমিক কর্মচারীদের সঙ্গে সাঁওতালদের সংঘর্ষ হয়। এতে ৯ জন পুলিশ সদস্য তীরবিদ্ধ ও চারজন সাঁওতাল গুলিবিদ্ধ হন। এর মধ্যে তিনজন সাঁওতাল মারা যান। পরে পুলিশ অভিযান চালিয়ে ওই খামার থেকে সাঁওতালদের বসতি উচ্ছেদ করে। এ ঘটনায় সাঁওতালদের পক্ষে স্বপন মুরমু ২০১৬ সালের ১৬ নভেম্বর ৬০০ জনকে অজ্ঞাত আসামি করে মামলা করেন। একই বছর ২৬ নভেম্বর থোমাস হেমরম সাবেক সংসদ সদস্য আবুল কালাম আজাদ, সাপমারা ইউপি চেয়ারম্যান বুলবুল আহম্মেদসহ ৩৩ জনের নাম উল্লেখ করে এবং ৫০০ থেকে ৬০০ জনকে অজ্ঞাত দেখিয়ে আরেকটি মামলা করেন।  



59691,75508
সাভারে নদীতে নিখোঁজ তিন কলেজ ছাত্রের লাশ উদ্ধার
অন্যান্য
প্রকাশ : ২৯ জুলাই ২০১৯, ০০:০০
সাভারে ধলেশ্বরীর শাখা নদীতে গোসল করতে নেমে নিখোঁজ হওয়ার একদিন পর তিন কলেজছাত্রের ভাসমান লাশ উদ্ধার করেছে ফায়ার সার্ভিস। গতকাল রবিবার সকাল ১১টার দিকে ঘটনাস্থল থেকে দেড় কিলোমিটার দূরে নামা গেন্ডা পাগলার মোড় থেকে আকাশ, দুপুর ১২টার দিকে ঘটনাস্থল থেকে প্রায় ৪ কিলোমিটার দূরে বলিয়ারপুর কোন্ডা এলাকা থেকে মেহেদী হাসান এবং বিকাল তিনটার দিকে রাজনের লাশ উদ্ধার করা হয়। পানিতে ডুবে তিন কলেজছাত্রের মৃত্যুর ঘটনায় সহপাঠী, স্বজন ও এলাকাবাসীর মাঝে শোকের ছায়া নেমে এসেছে।নিহত তিন কলেজছাত্র হলো-রাজধানীর শেরেবাংলানগর থানার পশ্চিম কাফরুল তালতলা এলাকার আনোয়ার হোসেনের ছেলে রাজন, পীরেরবাগ এলাকার মো. জাফর আহম্মেদের ছেলে মেহেদি হাসান এবং সাভার পৌর এলাকার ব্যাংকটাউন মহল্লার বাবুল আহমেদের ছেলে তৌসিফ আহমেদ আকাশ। এরা সবাই রাজধানীর ধানমন্ডি আইডিয়াল কলেজের একাদশ শ্রেণির শিক্ষার্থী ছিল।সাভার ফায়ার সার্ভিসের সিনিয়র স্টেশন অফিসার লিটন আহমেদ বলেন, শনিবার সন্ধ্যা সাড়ে ৭টার দিকে বৈরী আবহাওয়া ও স্রোতের কারণে অভিযান বন্ধ রেখে রবিবার সকাল থেকে পুনরায় দ্বিতীয় দিনের উদ্ধার অভিযান শুরু করা হয়। এ সময় প্রথমে কলেজছাত্র আকাশের মৃতদেহ উদ্ধার করি। পরবর্তীতে মেহেদী হাসান ও রাজনের লাশ পাওয়া যায়। উদ্ধারকৃত মৃতদেহগুলো থানা পুলিশের মাধ্যমে পরিবারের কাছে বুঝিয়ে দেওয়া হয়েছে।উল্লেখ্য, শনিবার কলেজে পৌঁছাতে দেরি হওয়ায় ধানমন্ডি আইডিয়াল কলেজের একাদশ শ্রেণির ১২ শিক্ষার্থী সহপাঠী আকাশের বাসা সাভারে ঘুরতে যায়। কিন্তু বাসায় না গিয়ে আকাশসহ সব বন্ধুরা মিলে ব্যাংকটাউন এলাকায় ধলেশ্বরী নদীতে গোসল করতে নামে। এ সময় অন্যরা ফিরে আসলেও তীব্র স্রোতে তিন শিক্ষার্থী নদীতে তলিয়ে যায়।



59692,75509
মিন্নির প্রতি উত্সাহী না হয়ে মূল আসামিদের দিকে নজর দেওয়া উচিত
অন্যান্য
প্রকাশ : ২৯ জুলাই ২০১৯, ০০:০০
বরগুনার রিফাত শরীফ হত্যা মামলার তদন্ত পিবিআই বা সিআইডিতে হস্তান্তরের নির্দেশনা চেয়ে দায়েরকৃত রিট উত্থাপিত হয়নি মর্মে খারিজ করে দিয়েছে হাইকোর্ট। বিচারপতি এফ আর এম নাজমুল আহাসান ও বিচারপতি কে এম কামরুল কাদেরের সমন্বয়ে গঠিত হাইকোর্টের ডিভিশন বেঞ্চ গতকাল রবিবার এ আদেশ দেন। আদালত বলেন, এ মামলার আসামিদের বিরুদ্ধে আগে থেকেই মাদকের ব্যবসার সঙ্গে সংশ্লিষ্টতার অভিযোগ রয়েছে। এরপরেও তারা পুলিশের নজরদারির মধ্যে কিভাবে               মাদক ব্যবসা পরিচালনা করছে। পুলিশ সতর্ক থাকলে হয়তো রিফাতকে এভাবে প্রাণ দিতে হতো না। তাই মিন্নির প্রতি উত্সাহী না হয়ে মামলার মূল আসামিদের দিকে পুলিশের নজর দেওয়া উচিত। এ সময় রাষ্ট্রপক্ষে ডেপুটি অ্যাটর্নি জেনারেল ব্যারিস্টার আব্দুল্লাহ আল মাহমুদ বাশার উপস্থিত ছিলেন।রিফাত হত্যা মামলা পিবিআই/সিআইডিতে তদন্তভার প্রদানের নির্দেশনা চেয়ে হাইকোর্টে রিট করেন আইনজীবী ইউনূস আলী আকন্দ। তিনি বলেন, একটি মেয়েকে শারীরিক ও মানসিকভাবে নির্যাতন করে স্বীকারোক্তিমূলক জবানবন্দি নেওয়া হয়েছে। এখন মিন্নি ওই জবানবন্দি প্রত্যাহার করতে চায়। আদালত বলেন, এক্ষেত্রে আইনের কোনো ব্যত্যয় হয়ে থাকলে মিন্নির পরিবার এ ক্ষেত্রে যথাযথ আইনগত পদক্ষেপ নেওয়ার সুযোগ তো রয়েছে।



59693,75510
মেজর জিয়ার নির্দেশেই জুলহাস-তনয়কে হত্যা
অন্যান্য
প্রকাশ : ২৯ জুলাই ২০১৯, ০০:০০
রাজধানীতে আলোচিত জুলহাস মান্নান ও মাহবুব রাব্বী তনয় হত্যা মামলার তদন্ত শেষে চার্জশিট দাখিল করেছে পুলিশ। গতকাল রবিবার ঢাকা মহানগর হাকিম সাইদুজ্জামান শরীফের আদালতে এই চার্জশিট দাখিল করেন কাউন্টার টেররিজমের পরিদর্শক মনিরুল ইসলাম। আদালতের সাধারণ নিবন্ধন কর্মকর্তা পুলিশের এসআই শরীফ সাফায়েদ বিষয়টি নিশ্চিত করেছেন। নিষিদ্ধ ঘোষিত জঙ্গি সংগঠন আনসার আল ইসলামের প্রধান পলাতক সৈয়দ মোহাম্মদ জিয়াউল হক ওরফে মেজর (চাকরিচ্যুত) জিয়াসহ মোট আট জনকে অভিযুক্ত করে চার্জশিটটি দাখিল করেছে ডিএমপির কাউন্টার টেররিজম অ্যান্ড ট্রান্সন্যাশনাল ক্রাইম ইউনিট (সিটিটিসি)।তদন্তসংশ্লিষ্ট কর্মকর্তারা জানান, মার্কিন দূতাবাসের সাবেক প্রটোকল অফিসার ও ইউএস এইড কর্মকর্তা জুলহাস মান্নান ও তার বন্ধু মাহবুব রাব্বী তনয়কে কুপিয়ে হত্যার ঘটনায় ১৩ জন অংশ নিয়েছিলেন।  জোড়া খুনে জড়িতরা সবাই নিষিদ্ধ ঘোষিত জঙ্গি সংগঠন আনসার আল ইসলামের বিভিন্ন পর্যায়ের সদস্য। তাদের মধ্যে আট জনের নাম-ঠিকানা পাওয়া গেছে। বাকি পাঁচ জনের পূর্ণ নাম-ঠিকানা পাওয়া যায়নি, যে কারণে আট জনকে অভিযুক্ত করে চার্জশিট দাখিল করা হয়েছে। এর আগে চাঞ্চল্যকর এই হত্যাকাণ্ডের মামলা ডিএমপির কাউন্টার টেররিজম ইউনিট তদন্ত করে। গত ১৩ মে অভিযোগপত্র অনুমোদনের জন্য স্বরাষ্ট্র মন্ত্রণালয়ে পাঠানো হয়। সেখান থেকে অনুমোদনের পর অভিযোগপত্রটি আদালতে দাখিল করা হলো।অভিযোগপত্রে উল্লেখ করা হয়, জুলহাস-তনয় হত্যায় অভিযুক্তদের মধ্যে চার জন গ্রেফতার রয়েছেন। তারা হলেন আনসার আল ইসলামের মিডিয়া শাখার প্রধান ও ইন্টেলিজেন্স সদস্য মোজাম্মেল হুসাইন ওরফে সায়মন (২৫), সামরিক শাখার সদস্য ও সমন্বয়ক আরাফাত রহমান (২৪), ইন্টেলিজেন্স শাখার প্রধান শেখ আব্দুল্লাহ (২৭) এবং সামরিক শাখার সদস্য আসাদুল্লাহ (২৫)। মামলার পলাতক আসামিরা হলেন আনসার আল ইসলামের প্রধান চাকরিচ্যুত মেজর সৈয়দ মোহাম্মদ জিয়াউল হক ওরফে মেজর জিয়া (৪২), আকরাম হোসেন (৩০), সাব্বিরুল হক চৌধুরী (২৬) ও জুনাইদ আহমদ ওরফে মাওলানা জুনেদ আহম্মদ ওরফে জুনায়েদ (২৬)।পুলিশ সূত্রে জানা যায়, মামলার তদন্তকালে হত্যাকাণ্ডের সঙ্গে সরাসরি জড়িত ১৩ জনের সম্পৃক্ততা পায় সিটিটিসি। ঘটনায় সম্পৃক্ত অপর পাঁচ জন আসামির শুধু সাংগঠনিক নাম জানা যায়, পূর্ণাঙ্গ নাম-ঠিকানা সংগ্রহ করা সম্ভব না হওয়ায় আট জনকে অভিযুক্ত করে অভিযোগপত্র জমা দেওয়া হয়েছে। পলাতক আসামিদের অদূর ভবিষ্যতে গ্রেফতার করা সম্ভব হলে সম্পূরক অভিযোগপত্র দাখিল করা হবে। অভিযুক্তদের মধ্যে গ্রেফতার চার জন আদালতে ঘটনার সঙ্গে জড়িত থাকার কথা জানিয়ে ১৬৪ ধারায় স্বীকারোক্তিমূলক জবানবন্দি দিয়েছেন।মামলার দীর্ঘ তদন্ত শেষে আসামিদের জবানবন্দি এবং অন্যান্য সাক্ষ্য-প্রমাণের ভিত্তিতে জানা যায়, ঘটনার সঙ্গে জড়িত আসামিরা নিষিদ্ধ ঘোষিত সন্ত্রাসী সংগঠন আনসার আল ইসলামের বিভিন্ন পর্যায়ের সক্রিয় সদস্য। সংগঠনের নেতা সৈয়দ মোহাম্মদ জিয়াউল হক ওরফে মেজর জিয়ার নির্দেশে সংগঠনের সামরিক শাখার সদস্যরা এই হত্যাকাণ্ড ঘটান। অভিযুক্ত অন্য আসামিরা এই হত্যাকাণ্ডে সরাসরি অংশগ্রহণ করেন।প্রসঙ্গত, ২০১৬ সালের ২৫ এপ্রিল রাজধানীর ৩৫ নম্বর উত্তর ধানমন্ডির ঠিকানায় ইউএস এইড ঢাকার অফিসে কর্মরত জুলহাস মান্নান ও তার বন্ধু মাহবুব রাব্বী তনয়কে সন্ত্রাসীরা নৃশংসভাবে হত্যা করে। এ ঘটনায় কলাবাগান থানায় একটি হত্যা মামলা দায়ের করা হয়। প্রথমে ডিএমপির ডিবি মামলাটি তদন্ত করে। পরবর্তীতে ডিএমপির কাউন্টার টেররিজম ইউনিটকে তদন্তের দায়িত্ব দেওয়া হয়। তারা আদালতে চার্জশিট দাখিল করে।  



59694,75511
আজ থেকে মিলবে ট্রেনের আগাম টিকিট
অন্যান্য
প্রকাশ : ২৯ জুলাই ২০১৯, ০০:০০
আসন্ন ঈদুল আজহা উপলক্ষে আজ সোমবার থেকে রেলের আগাম টিকিট বিক্রি শুরু হচ্ছে, চলবে ২ আগস্ট পর্যন্ত। আর ফিরতি যাত্রার আগাম টিকিট বিক্রি শুরু হবে ৫ আগস্ট থেকে, চলবে ৯ আগস্ট পর্যন্ত। এবারও রাজধানীর পাঁচটি স্থান থেকে রেলের আগাম টিকিট বিক্রি হবে। একেক স্টেশনে একেক এলাকার টিকিট মিলবে।জানা গেছে, কমলাপুর স্টেশন থেকে বিক্রি হবে পশ্চিমাঞ্চলগামী ট্রেন ভায়া যমুনা সেতু, বিমানবন্দর স্টেশন থেকে বিক্রি হবে চট্টগ্রাম ও নোয়াখালীগামী সকল আন্তঃনগর ট্রেন, তেজগাঁও স্টেশন থেকে ময়মনসিংহ ও জামালপুরগামী সকল আন্তঃনগর ট্রেন, বনানী স্টেশন থেকে বিক্রি হবে  নেত্রকোনাগামী মোহনগঞ্জ ও হাওর এক্সপ্রেস ট্রেন,  ফুলবাড়িয়া (পুরাতন রেলভবন) থেকে বিক্রি হবে সিলেট ও কিশোরগঞ্জগামী সকল আন্তঃনগর ট্রেনের টিকিট। প্রতিদিন সকাল ৯টা থেকে বিকাল ৪টা পর্যন্ত একনাগাড়ে টিকিট বিক্রি চলবে। এছাড়া মোবাইল অ্যাপের মাধ্যমে টিকিট বিক্রি শুরু হবে সকাল ৬টা থেকে। একজন ব্যক্তি সর্বোচ্চ চারটি টিকিট কিনতে পারবেন। তবে ঈদের আগাম টিকিট ফেরত নেওয়া হবে না বলে জানিয়েছে রেল কর্তৃপক্ষ।রেলসূত্র জানায়, রাজধানীর পাঁচটি স্টেশন কাউন্টারে শিডিউল ট্রেনের মোট আসনসংখ্যা ২৬ হাজার ৫০০টি। এ আসনের অর্ধেক টিকিট কাউন্টারে এবং অর্ধেক অনলাইনে বিক্রি হবে। স্পেশাল ট্রেনের কোনো টিকিট  মোবাইল অ্যাপে পাওয়া যাবে না। শুধুমাত্র স্টেশন কাউন্টার থেকে বিক্রি করা হবে।আজ (২৯ জুলাই) যারা টিকিট সংগ্রহ করবেন তারা ৭ আগস্ট, যারা ৩০ জুলাই সংগ্রহ করবেন তারা ৮ আগস্ট, যারা ৩১ জুলাই সংগ্রহ করবেন তারা ৯ আগস্ট, যারা ১ আগস্ট সংগ্রহ করবেন তারা ১০ আগস্ট, যারা ২ আগস্ট সংগ্রহ করবেন তারা ১১ আগস্ট ভ্রমণের সুযোগ পাবেন। অপরদিকে ঈদ শেষে ফিরতি টিকিটের ক্ষেত্রে যারা ৫ আগস্ট টিকিট সংগ্রহ করবেন তারা ১৪ আগস্ট, যারা ৬ আগস্ট টিকিট সংগ্রহ করবেন তারা ১৫ আগস্ট, যারা ৭ আগস্ট টিকিট সংগ্রহ করবেন তারা ১৬ আগস্ট, যারা ৮ আগস্ট টিকিট সংগ্রহ করবেন তারা ১৭ আগস্ট, যারা ৯ আগস্ট টিকিট সংগ্রহ করবেন তারা ১৮ আগস্ট ভ্রমণ করতে পারবেন।রেলপথ মন্ত্রণালয়ের সচিব মো. মোফাজ্জল হোসেন বলেন, মোবাইল অ্যাপের মাধ্যমে টিকিটি বিক্রি শুরু হবে সকাল ৬টা থেকে। ঈদ উপলক্ষে ১৪৩৭টি যাত্রীবাহী কোচ এবং মোট ২২৬টি লোকোমোটিভ সার্ভিস চালু থাকবে।কমলাপুর স্টেশন ম্যানেজার আমিনুল হক জুয়েল জানিয়েছেন, কমলাপুর রেল স্টেশনের ২০টি কাউন্টারের মধ্যে আগাম টিকিট বিক্রির জন্য রাখা হয়েছে ১০টি কাউন্টার। আর ১০টি কাউন্টার থেকে নিয়মিত যাত্রীরা টিকিট সংগ্রহ করতে পারবেন।ভিআইপি সুপারিশ রাখা হবে না : এদিকে গত ২৩ জুলাই রেল ভবনে ঈদুল আজহা উপলক্ষে রেলওয়ের প্রস্তুতি বিষয়ে করা এক সংবাদ সম্মেলনে  রেলপথমন্ত্রী নূরুল ইসলাম সুজন জানিয়েছেন, ঈদের সময় রেলে ভ্রমণের জন্য ভিআইপি নিজে বা তার পরিবারের সদস্য ছাড়া অন্য কারো জন্য সুপারিশ করলে তা রাখা হবে না।মন্ত্রী আরো জানান, ঈদুল আজহা উপলক্ষে রেলওয়ের আট জোড়া বিশেষ ট্রেন চলাচল করবে।  ঈদের ৫ দিন আগে থেকে ঈদের আগের দিন পর্যন্ত আন্তঃনগর ট্রেনগুলোর কোনো সাপ্তাহিক বন্ধ থাকবে না। 



59695,75512
যাত্রাবাড়িতে সিনিয়র জুনিয়র দ্বন্দ্ব কিশোর খুন
অন্যান্য
প্রকাশ : ২৯ জুলাই ২০১৯, ০০:০০
রাজধানীর যাত্রাবাড়ী এলাকায় সিনিয়র-জুনিয়র দ্বন্দ্বে এক কিশোর খুন হয়েছে। তার নাম রিফাত হোসেন বায়দুল (১৮)। এর আগে রিফাতের ছুরিকাঘাতে প্রতিপক্ষ গ্রুপের রাকিব নামে এক কিশোর আহত হয়। গতকাল রবিবার দুপুরে যাত্রাবাড়ীর শেখদি এলাকায় এ ঘটনা ঘটে।স্থানীয় লোকজন জানান, রাকিবের বাবার নাম আয়নাল হক। গ্রামের বাড়ি মুন্সীগঞ্জের হুগলাকান্দি। তবে আয়নাল বর্তমানে স্ত্রী-ছেলেমেয়ে নিয়ে শনির আখড়ার স্বপন মৃধা সড়কে বসবাস করেন। চার ছেলে ও এক মেয়ের মধ্যে রিফাত তৃতীয় সন্তান। রিফাত অষ্টম শ্রেণি পর্যন্ত পড়ালেখা করে বাদ দিয়েছে। স্থানীয় বন্ধুদের সঙ্গে আড্ডা দিত। এলাকায় একটি বখাটে গ্রুপের নেতৃত্বে ছিল সে। কোনাপাড়া এলাকার মহসিন নামে এক তরুণ তার বয়সে বড়। দক্ষিণ শেখদি এলাকায় মহসিনেরও একটি গ্রুপ আছে। এই গ্রুপের অন্যতম সদস্য রাকিব ও নাসিম। তারা রিফাতেরও বন্ধু ও সমবয়সী। সম্প্রতি মহসিন নিজেকে সিনিয়র হিসেবে মান্য করতে বলে রিফাতকে। কিন্তু রিফাত তা মানতে নারাজ ছিল। এ নিয়ে মহসিন ও তার গ্রুপের সদস্যদের সঙ্গে বিরোধ চলছিল রিফাতের। গতকাল দুপুরে দক্ষিণ শেখদী ৫ নম্বর গলির সততা ফার্নিচার দোকানের সামনে মহসিন, রাকিব ও নাসিমের সঙ্গে ফের সিনিয়র-জুনিয়র নিয়ে তর্কে জড়ায় রিফাত। রিফাতের পক্ষেও দুই-তিন জন কিশোর উপস্থিত ছিল সেখানে। কথা কাটাকাটির এক পর্যায়ে দুই পক্ষের মধ্যে হাতাহাতি হয়। একপর্যায়ে রাকিবের পায়ে ছুরিকাঘাত করে রিফাত। এ সময় রাকিব ও তার পক্ষের কিশোর-তরুণরা রিফাতের বুকের ডান পাশে ছুরিকাঘাত করে। পরে তারা পালিয়ে যায়। বন্ধু ও স্বজনরা গুরুতর অবস্থায় রিফাতকে উদ্ধার করে ঢাকা মেডিক্যাল কলেজ হাসপাতালে নেয়। বেলা সাড়ে ৩টার দিকে চিকিত্সক তাকে মৃত ঘোষণা করেন। পরে যাত্রাবাড়ী থানা পুলিশ হাসপাতালের জরুরি বিভাগ থেকে লাশ মর্গে পাঠায়।যাত্রাবাড়ী থানার ওসি মাযহারুল ইসলাম বলেন, হামলাকারীরা ও নিহত রিফাত একই সঙ্গে চলাফেরা করত। এলাকায় বখাটে হিসেবে চিহ্নিত তারা। নিজেদের মধ্যে বিরোধের জেরে ছুরিকাঘাতে রিফাত খুন হয়েছে। খুনের আগে রিফাতের ছুরিকাঘাতে একজন আহত হয়েছে। সে কোন হাসপাতালে ভর্তি হয়েছে তা সন্ধান করা হচ্ছে। জড়িতদের গ্রেফতারের চেষ্টা চলছে বলে জানান তিনি। এ ঘটনায় সন্ধ্যায় মামলার প্রস্তুতি চলছিল।রিফাতের ছোটো ভাই রিমন হোসাইন জানান, মহসিন, নাসিম এবং রাকিব নামের তিনজন তার ভাইকে ছুরিকাঘাতে হত্যা করেছে। এর আগে রিফাতকে মোবাইল ফোনে তারা বাসা থেকে ডেকে নেয়। মহসিন স্থানীয় একটি কলেজে পড়ে। সে নিজেকে এলাকায় রিফাতের ‘বড় ভাই’ হিসেবে দাবি করত। কিন্তু এটি মানতে রাজি ছিল না রিফাত। এ নিয়ে রিফাতের সঙ্গে তাদের বিরোধ শুরু হয় বলে জানান রিমন। রিফাতের বন্ধু আব্দুর রহমান জানায়, সিনিয়র-জুনিয়র নিয়ে মাঝে মধ্যেই রিফাতের সঙ্গে মহসিনের তর্ক হতো। তাদের মধ্যে হাতাহাতির ঘটনাও ঘটেছে আগে।  



59696,75513
দক্ষিণ আফ্রিকায় সিরিজ জিতল নারী দল
অন্যান্য
প্রকাশ : ২৯ জুলাই ২০১৯, ০০:০০
জাতীয় দলের জন্য বিকল্প খেলোয়াড় তৈরির লক্ষ্যেই দক্ষিণ আফ্রিকা সফরে পাঠানো হয়েছিল বাংলাদেশ ইমার্জিং নারী ক্রিকেট দলকে। সফরের প্রথম ভাগে ওয়ানডে সিরিজে অন্তত সেই চেষ্টায় সফলতা মিলেছে। গতকাল প্রিটোরিয়ায় সিরিজের তৃতীয় ও শেষ ওয়ানডেতে দক্ষিণ আফ্রিকা ইমার্জিং নারী ক্রিকেট দলকে ৯ উইকেটের বড় ব্যবধানে হারিয়েছে বাংলাদেশের মেয়েরা। তাতেই বিদেশের মাটিতে ওয়ানডে সিরিজ জয়ের গৌরব অর্জন করল ইমার্জিং নারী ক্রিকেট দল। তিন ম্যাচের সিরিজে স্বাগতিকদের ২-১ এ হারাল নারী দল। প্রথম ম্যাচে হারের পর দ্বিতীয় ম্যাচে ৪ উইকেটে জিতেছিল বাংলাদেশ। গতকাল আগে ব্যাট করে ৭ উইকেটে ১৭৬ রান তুলতে সমর্থ হয়েছিল প্রোটিয়ারা। বাংলাদেশের নিয়ন্ত্রিত বোলিংয়ের কারণে স্বাগতিকদের স্কোরটা বড় হয়নি। চেট্টি ৬৩, সিয়ারলে ৩৫, ব্রিটস ২৩, ডি ক্লার্ক ১৭ রান করেন। বাংলাদেশের পক্ষে ফাহিমা তিনটি, খাদিজাতুল কোবরা দুটি, নাহিদা আক্তার, শায়লা শারমিন একটি করে উইকেট পান।জবাবে শারমিন আক্তার সুপ্তার হাফ সেঞ্চুরিতে ৪৪.৪ ওভারে এক উইকেটে ১৭৯ রান তুলে ম্যাচ জিতে নেয় বাংলাদেশ ইমার্জিং নারী ক্রিকেট দল। মুর্শিদা খাতুন এবং শারমিন আক্তার সুপ্তার ওপেনিং জুটিই জয়ের ভিত গড়ে দেয়। তারা ৭৫ রানের জুটি গড়েন। মুর্শিদা খাতুন ৩১ রান করে রানআউট হন। দ্বিতীয় উইকেটে ১০৪ রানের জুটি গড়ে দলের জয় নিশ্চিত করেন শারমিন আক্তার সুপ্তা ও অধিনায়ক নিগার সুলতানা। ১৩৭ বলে ১০টি চারে ৮৩ রান করে অপরাজিত ছিলেন ওপেনার শারমিন আক্তার সুপ্তা। নিগার সুলতানা অপরাজিত ৪৮ রান করেন। শারমিন আক্তার সুপ্তা ম্যাচ সেরা হন।ওয়ানডে সিরিজ জয়ের পর স্বাগতিকদের বিরুদ্ধে তিন ম্যাচের টি-২০ সিরিজও খেলবে বাংলাদেশ নারী দল। আগামী ৩১ জুলাই, ১ ও ৪ আগস্ট তিনটি টি-২০ অনুষ্ঠিত হবে।



59697,75514
আখিরাতের ভয় দেখিয়ে ৬ ছাত্রীকে ধর্ষণ
অন্যান্য
প্রকাশ : ২৯ জুলাই ২০১৯, ০০:০০
নারায়ণগঞ্জের ফতুল্লায় দারুল হুদা মহিলা মাদ্রাসার প্রধান শিক্ষক মোস্তাফিজুর রহমানকে গ্রেফতার করেছে র্যাব। ঐ মাদ্রাসার ছয় ছাত্রীকে ধর্ষণ ও পাঁচ ছাত্রীকে যৌন হয়রানির অভিযোগে গত শনিবার তাকে মাদ্রাসা থেকে গ্রেফতার করা হয়। গতকাল রবিবার দুপুরে সিদ্ধিরগঞ্জের আদমজীর র্যাব-১১ এর প্রধান কার্যালয়ে এক সংবাদ সম্মেলনে এ তথ্য জানানো হয়। অভিযুক্ত শিক্ষক গত তিন বছর ধরে মাদ্রাসায় তার রুমে বিভিন্ন কৌশল অবলম্বন করে ধর্ষণ, ধর্ষণের চেষ্টা ও যৌন হয়রানি করে আসছেন। তিনি ছাত্রীদেরকে কখনো আখিরাতের ভয় দেখিয়ে হুজুরের কথা শোনা ফরজ, না শুনলে গোনাহ হবে এবং জাহান্নামে যাবে এ রকম নানা ফতোয়া দিয়ে যৌন হয়রানি করতেন।র্যাব জানায়, নির্যাতিত ছাত্রীদের কেউ মুখ খোলার চেষ্টা করলে তাদের একেক জনকে একেক অপবাদ দিয়ে মাদ্রাসা থেকে বের করে দেওয়া হতো। মোস্তাফিজুর বিভিন্ন বয়সি ছাত্রীদেরকে বিভিন্ন প্রলোভন দেখিয়ে, কখনো জোরপূর্বক ধর্ষণ করত। তিনি হুজুরের কথা শোনা ফরজ, না শুনলে গোনাহ হবে এবং জাহান্নামে যাবে এ রকম নানা ফতোয়ার মাধ্যমে, তাবিজ করে পাগল করা বা পরিবারের ক্ষতি করার হুমকি দিয়ে ছাত্রীদের ধর্ষণ করতেন বলে স্বীকার করেন। তিনি আট বছর বয়সি এক ছাত্রীকেও একাধিকবার ধর্ষণ করেছেন। ঐ ছাত্রীর মা-বাবার এ অভিযোগ ধর্ষক মোস্তাফিজ স্বীকার করেছেন। এছাড়াও ধর্ষক মোস্তাফিজ বিভিন্ন জাল হাদিস তৈরি করে হুজুরের সঙ্গে সম্পর্ক করা জায়েজ আছে বলে ছাত্রীদের বোঝাতেন। একটি জাল হাদিসের মাধ্যমে অভিভাবক ও সাক্ষী ছাড়া বিয়ে হয় বলে একাধিক ছাত্রীকে কৌশলে ধর্ষণ করেন। আরেকটি জাল হাদিসের মাধ্যমে তালাক হয়ে গেছে ফতোয়া দিয়ে মাদ্রাসা থেকে বিভিন্ন অপবাদ দিয়ে তাদের বের করে দিতেন। প্রাথমিক জিজ্ঞাসাবাদে ছয় ছাত্রীকে ধর্ষণ ও আরো পাঁচ ছাত্রীকে ধর্ষণের চেষ্টা ও যৌন হয়রানির কথা স্বীকার করেছেন তিনি। গ্রেফতার মোস্তাফিজের বাবার নাম ওয়াজেদ আলী। তার বাড়ি নেত্রকোনা জেলার সদর থানার কাওয়ালিকোনা গ্রামে। তিনি নিজেই ঐ মাদ্রাসা প্রতিষ্ঠা করে মাদ্রাসায় পরিবার নিয়ে বসবাস করতেন। তার বিরুদ্ধে আইনি ব্যবস্থা নেওয়া হয়েছে। 



59698,75515
বৃথা গেলো মুশফিকের লড়াই, সিরিজ হার
খেলা
প্রকাশ : ২৮ জুলাই ২০১৯, ২২:৩৪
বিশ্বকাপের ব্যর্থতার পর শ্রীলঙ্কা সফর ছিল আত্মবিশ্বাস ফেরানোর মিশন। তবে সেখানে যেন আত্মবিশ্বাসে আরও ছেদ পড়ল। এক ম্যাচ বাকি থাকতেই তিন ম্যাচ সিরিজ ২-০ ব্যবধানে হেরে গেল বাংলাদেশ। আজ রবিবার স্বাগতিক লঙ্কানদের কাছে দ্বিতীয় ওয়ানডেতে ৩২ বল বাকি থাকতেই ৭ উইকেটের বড় ব্যবধানে হেরে যায় তামিম-মুশফিকরা।৯৮ রানের হার না মানা ইনিংস খেলেছেন মুশফিক। দুর্ভাগ্যজনকভাবে দুই রানের জন্য সেঞ্চুরি বঞ্চিত হন তিনি। তবে মুশফিক আর ফিল্ডিংয়ে নামেননি। তার পরিবর্তে দ্বাদশ খেলোয়াড় হিসেবে উইকেটরক্ষকের দায়িত্ব পালন করেন এনামুল হক বিজয়। বাংলাদেশের দেয়া ২৩৯ রানের সহজ লক্ষ্যে সাবলীলভাবে এগুতে থাকে শ্রীলঙ্কা। অভিস্কা ফার্নান্দো ও দিমুথ করুনারত্নে ৭১ রানের ওপেনিং জুটি গড়েন। এরপর করুনারত্নের উইকেট তুলে নেন মেহেদি হাসান মিরাজ। তবে ফার্নান্দো খেলতে থাকেন ঝড়ো ইনিংস। দলীয় ১২৯ রানে সেই ফার্নান্দোকে বিদায় করেন মুস্তাফিজ। আউট হওয়ার আগে ৭৫ বল থেকে ৮২ রানের দারুণ ইনিংস খেলেন তিনি। দলীয় ১৪৬ রানে কুশাল পেরেরার উইকেটও তুলে নেন মুস্তাফিজ।আরও পড়ুন : তবে চতুর্থ উইকেটে অ্যাঞ্জেলো ম্যাখুস ও কুশাল মেন্ডিস জুটি গড়ে দলকে জয়ের বন্দরে পৌঁছান। মেন্ডিস ৪১ ও ম্যাথুস ৫২ রানে অপরাজিত থাকেন। এর আগে টস জিতে শুরুতে ব্যাট করতে নেমে আট উইকেটে ২৩৮ রান করে বাংলাদেশ। মাত্র দুই রানের জন্য সেঞ্চুরি বঞ্চিত হন মুশফিকুর রহিম। মাত্র ১১৭ রানের মধ্যে ছয় উইকেট হারিয়ে বিপর্যস্ত বাংলাদেশকে অনেকটাই লড়াইয়ে ফেরান তিনি। সেখান থেকে মেহেদি হাসান মিরাজকে নিয়ে দলীয় স্কোর দুইশ পার করেন মুশফিক।এরপর ৪৯ বল থেকে ৪৩ রান করা মিরাজ আউট হয়ে যান। তবে মুশফিক ক্রিজে ছিলেন শেষ পর্যন্ত। ১১০ বল থেকে ছয়টি চার ও একটি ছক্কার মারে মুশফিক দারুণ এই ইনিংস খেলেন। লঙ্কান বোলারদের মধ্যে আখিলা ধনঞ্জয়া, নুয়ান প্রদীপ ও ইসুরু উদানা দুটি করে উইকেট নেন।গত ২৬ জুলাই সিরিজের প্রথম ম্যাচে শ্রীলঙ্কার কাছে ৯১ রানে হেরেছিল বাংলাদেশ। তাই ভারপ্রাপ্ত কোচ খালেদ মাহমুদের অধীনে প্রথম সিরিজেই বাংলাদেশ হেরে গেল শোচনীয়ভাবে। তিন ম্যাচ সিরিজের শেষ ম্যাচটি কলম্বোতেই হবে আগামী ৩১ জুলাই। সেই ম্যাচ জিতলে অন্তত সিরিজে হোয়াইটওয়াশ এড়াতে পারবে বাংলাদেশ।  ইত্তেফাক/কেআই



59699,75516
মোটরসাইকেলের আলো চোখে পড়লো তাই চালককে কুপিয়ে হত্যা
সারাদেশ
প্রকাশ : ২৮ জুলাই ২০১৯, ২২:৪৫
ফতুল্লায় একদল মুখোশধারীর এলোপাতাড়ি কোপে শাকিল(৩০) নামে এক যুবক নিহত হয়েছে। এ সময় আহত হয়েছে আরও অন্তত ৬ জন। গত শনিবার মধ্যরাতে ফতুল্লার দেওভোগ হাশেম নগর এলাকায় এ ঘটনা ঘটে। নিহত শাকিল দেওভোগ পূর্বনগর এলাকার মৃত আমান উল্লাহর ছেলে। আহতরা হলেন, দেওভোগ এলাকার শাহবদ্দিন শাওন (৩৫), বাংলা বাজারের শুবাস (৪২), নবী হোসেনের ছেলে সজিবসহ ৭জন। তাদের কুপিয়ে আহত করা হয়েছে। অন্যদের নাম তাৎক্ষণিকভাবে জানা যায়নি।আহতদের মধ্যে শুভাষ বলেন, ‘আমি শহরের ২নং রেলগেইট এলাকা থেকে বাংলাবাজার বাসায় মোটরসাইকেলযোগে রাত ১১টায় ফিরছিলাম। পথে দেওভোগ হাশেমনগর এলাকায় একদল মুখোশধারী যুবক পথরোধ করে এলোপাতাড়ি কোপায়। এ সময় আশপাশের লোকজন ছুটে আসলে তাদেরও অনেককে এলোপাতাড়ি কোপায়। কি কারণে তারা এভাবে কুপিয়েছে তা জানি না।’স্থানীয়রা জানান, স্থানীয় সন্ত্রাসী চান্দু, নিক্সন, তুহিন ও তার বন্ধুরা মুখোশ পরে সড়কে দাঁড়িয়ে ছিলো। তখন এক ব্যাক্তি মোটরসাইকেল চালিয়ে যাচ্ছিলো। ওইসময় মোটরসাইকেলের লাইটের আলো দাঁড়িয়ে থাকা মুখোসধারী সন্ত্রাসীদের চোখে পড়ে। এতে ক্ষিপ্ত হয়ে মোটরসাইকেল আরোহীর ওপর প্রথমে তারা হামলা চালায়। পরে আশপাশের লোকজনদেরও কোপায়।আরও পড়ুন: বৃথা গেলো মুশফিকের লড়াই, সিরিজ হারফতুল্লা মডেল থানার ওসি আসলাম হোসেন জানান, একজন নিহত হয়েছে। আহত হয়েছে কয়েকজন। এ ব্যপারে ফতুল্লা থানায় মামলা হয়েছে।ইত্তেফাক/নূহু



