289950,305767
কসাইকে কোপানোর মামলায় গ্রেফতার ১
সারাদেশ
প্রকাশ : ১৩ ডিসেম্বর ২০২১, ১৩:৫৭
লালমনিরহাটের আদিতমারী উপজেলায় কসাইকে কুপিয়ে আহত করার মামলায় ফজলু মিয়াকে (৬৫) নামের একজনকে গ্রেফতার করা হয়েছে। এ ঘটনায় মামলার মূল আসামি উপজেলা আওয়ামীলীগের কৃষিবিষয়ক সম্পাদক ও কলেজ শিক্ষক হযরত আলী (৪৪) পলাতক থাকায় তাকে গ্রেফতার করতে পারেননি পুলিশ। বিষয়টি নিশ্চিত করেছেন আদিতমারী থানার অফিসার ইনচার্জ (ওসি) মোক্তারুল ইসলাম। গ্রেফতার ফজলু মিয়া উপজেলার সারপুকুর ইউনিয়নের সারপুকুর চওড়াটারী গ্রামের মৃত মবেজ উদ্দিনের ছেলে এবং মূল আসামি হযরত আলীর বাবা। মামলার বিবরণে জানা যায়, শনিবার (১১ ডিসেম্বর) দিনে দুপুরে উপজেলার সাপ্টিবাড়ী বাজারে গরুর মাংস কেনার সময় মাংসে একটু চর্বি বেশী দেওয়ায় কসাইয়ের উপর ক্ষিপ্ত হয়ে ওঠেন হযরত আলী। এর এক পর্যায়ে কসাই শহিদুল ইসলামকে (৩৫) তারই দোকানের ধারালো অস্ত্র দিয়ে কুপিয়ে আহত করেন এই আওয়ামী লীগ নেতা। এ ঘটনায় শনিবার রাতে কসাই শহিদুলের বড় ভাই সিরাজুল ইসলাম বাদী হয়ে হযরত আলী ও তার বাবা ফজলু মিয়ার বিরুদ্ধে থানায় একটি মামলা দায়ের করেন।ওসি মোক্তারুল ইসলাম জানান, রবিবার (১২ ডিসেম্বর) রাতে থানা পুলিশ কসাইকে কোপানো মামলায় আ'লীগ নেতা হযরত আলী পিতা ফজলু মিয়াকে (৬৫) নিজ বাড়ী থেকে গ্রেফতার করা হয়েছে। তাকে সোমবার (১৩ ডিসেম্বর) দুপুরে আদালতে প্রেরণ করা হয়েছে। মামলার মূল আসামি পলাতক থাকায় গ্রেফতার করতে পারেননি পুলিশ। তাকে ধরতে পুলিশের অভিযান অব্যাহত রয়েছে। 
tags:মামলা, আইন আদালত, লালমনিরহাট, 


289951,305768
‘মাসুদ রানা’ সিরিজের স্বত্ব আবদুল হাকিমের: হাইকোর্ট
সাহিত্য
প্রকাশ : ১৩ ডিসেম্বর ২০২১, ১৩:৪০
থ্রিলার সিরিজ ‘মাসুদ রানা’ র ২৬০টি বইয়ের কপিরাইট কাজী আনোয়ার হোসেনের নয় বরং এর লেখকস্বত্ব শেখ আবদুল হাকিমের বলে রায় দিয়েছেন আদালত।আজ সোমবার (১৩ ডিসেম্বর) বিচারপতি মো. আশফাকুল ইসলাম ও বিচারপতি মো. ইকবাল কবিরের হাইকোর্ট বেঞ্চ এ রায় দেন। ফলে মাসুদ রানা সিরিজের ২৬০টি বই এবং কুয়াশা সিরিজের ৫০টি বইয়ের লেখক স্বত্ব পেলেন প্রয়াত লেখক শেখ আবদুল হাকিম।আদালতে রিটের পক্ষে ছিলেন ব্যারিস্টার এ বি এম হামিদুল মিসবাহ।  কপিরাইট অফিসের পক্ষে ছিলেন আইনজীবী খুরশীদ আলম খান ও ইফতাবুল কামাল অয়ন। রাষ্ট্রপক্ষে ছিলেন সহকারী অ্যাটর্নি জেনারেল নাসিম ইসলাম রাজু।এর আগে, গত ৯ ডিসেম্বর সেবা প্রকাশনীর পাঠকপ্রিয় মাসুদ রানা সিরিজের ২৬০টি বই এবং কুয়াশা সিরিজের ৫০টি বইয়ের লেখক হিসেবে স্বত্ব বা মালিকানা নিয়ে শেখ আবদুল হাকিমের পক্ষে কপিরাইট অফিসের দেওয়া সিদ্ধান্তের বিষয়ে জারি করা রুলের শুনানি হয়। 
tags:আইন আদালত, 


289952,305769
আদিতমারীতে ট্রেনের ধাক্কায় বৃদ্ধ নিহত
সারাদেশ
প্রকাশ : ১৩ ডিসেম্বর ২০২১, ১৩:৫৯
লালমনিরহাট আদিতমারীতে ট্রেনের ধাক্কায় ইয়াকুব আলী (৯৮) নামে এক বৃদ্ধের মৃত্যু হয়েছে। সোমবার (১৩ ডিসেম্বর) সকাল সাড়ে ১০টার দিকে উপজেলার পূর্ব দৈলজোর এলাকায় এ ঘটনা ঘটে।নিহত ইয়াকুব আলী আদিতমারী উপজেলার সাপ্টিবাড়ী ইউনিয়নের পূর্ব দৈলজোর এলাকার বাসিন্দা।এলাকাবাসী জানান, সকালে পূর্ব দৈলজোর এলাকা থেকে দাওয়াত খেয়ে বাড়ি ফিরছিলেন বৃদ্ধ ইয়াকুব আলী। এসময় লালমনিরহাট থেকে ছেড়ে আসা বুড়িমারীগামী আন্তঃনগর ট্রেনটি ধাক্কা দিলে ছিটকে পড়ে যান তিনি। পরে আহত অবস্থায় এলাকাবাসী উদ্ধার করে উপজেলা স্বাস্থ্য কমপ্লেক্সে নেয়ার পথে তার মৃত্যু হয়।সাপ্টিবাড়ী ইউনিয়ন পরিষদের নবনির্বাচিত চেয়ারম্যান আব্দুর সোহরাব নিহতের বিষয়টি নিশ্চিত করে বলেন ইউপি সদস্যের কাছে খোঁজখবর নিয়েছি। মরদেহটি পরিবার উদ্ধার করে বাসায় নিয়ে গেছেন।
tags:লালমনিরহাট, 


289953,305770
নাসিক নির্বাচন পরিচালনায় আওয়ামী লীগের যারা থাকছেন
রাজনীতি
প্রকাশ : ১৩ ডিসেম্বর ২০২১, ১৩:৩০
নারায়ণগঞ্জ সিটি করপোরেশন (নাসিক) নির্বাচন পরিচালনায় আওয়ামী লীগের প্রেসিডিয়াম সদস্য অ্যাডভোকেট জাহাঙ্গীর কবির নানককে আহ্বায়ক করে টিম গঠন করেছে আওয়ামী লীগ।সোমবার (১৩ ডিসেম্বর) সকালে আওয়ামী লীগ সভাপতি শেখ হাসিনার রাজনৈতিক কার্যালয়ে সম্পাদকমণ্ডলীর সভা শেষে সাংবাদিকদের এ কথা জানান আওয়ামী লীগ সাধারণ সম্পাদক এবং সড়ক পরিবহন ও সেতুমন্ত্রী ওবায়দুল কাদের।নারায়ণগঞ্জ সিটি করপোরেশন নির্বাচন পরিচালনায় বাংলাদেশ আওয়ামী লীগের সভাপতিমণ্ডলীর সদস্য অ্যাডভোকেট জাহাঙ্গীর কবির নানককে আহ্বায়ক এবং ঢাকা বিভাগের সাংগঠনিক সম্পাদক মির্জা আজমকে সদস্য সচিব করে এই টিম গঠন করা হয়েছে।টিমের বাকি সদস্যরা হলেন সভাপতিমণ্ডলীর সদস্য আব্দুর রহমান, যুগ্ম-সাধারণ সম্পাদক আ ফ ম বাহাউদ্দিন নাছিম, সাংগঠনিক সম্পাদক বি এম মোজাম্মেল হক, এস এম কামাল, বিজ্ঞান ও প্রযুক্তি বিষয়ক সম্পাদক ইঞ্জিনিয়ার আব্দুস সবুর। বাকিদের নাম প্রয়োজন অনুযায়ী সময়মতো অন্তর্ভুক্ত করা হবে বলে জানিয়েছেন ওবায়দুল কাদের। 
tags:আওয়ামী লীগ, রাজনীতি, 


289954,305771
জাপানি দুই শিশু কার কাছে থাকবে জানা যাবে ১৫ ডিসেম্বর
রাজধানী
প্রকাশ : ১৩ ডিসেম্বর ২০২১, ১৪:২৩
আপিল বিভাগের আদেশ থাকা সত্ত্বেও দুই শিশুকে মায়ের জিম্মায় না দেওয়ায় বাবা ইমরান শরীফ গুরুতর আদালত অবমাননা করেছেন বলে জানিয়েছেন আদালত। একই সঙ্গে দুই শিশুকে আজই মায়ের জিম্মায় দেওয়ার নির্দেশ দিয়েছেন আপিল বিভাগ। এ বিষয়ে আগামী ১৫ ডিসেম্বর পরবর্তী শুনানির দিন ধার্য করা হয়েছে।আজ সোমবার (১৩ ডিসেম্বর) সকালে প্রধান বিচারপতির নেতৃত্বাধীন আপিল বিভাগ এ দিন ধার্য করেন।আজ বেলা ১১টার দিকে  জাপানি দুই শিশুকে নিয়ে আপিল বিভাগে আছেন তাদের বাবা ইমরান শরীফ।এর আগে, সকালে জাপানি দুই শিশু জেসমিন মালিকা ও লাইলা লিনাকে বেলা সাড়ে ১১টার মধ্যে আপিল বিভাগে হাজির করতে নির্দেশ দিয়েছিলেন আদালত। দুই শিশুকে রবিবার রাত ১০টার মধ্যে মায়ের কাছে দেওয়ার কথা থাকলেও দেননি বাবা শরীফ ইমরান। এই নির্দেশনা না মানায় তার বিরুদ্ধে আদালত অবমাননার অভিযোগ এনে রবিবারই জানিয়েছেলেন এরিকোর আইনজীবী।প্রধান বিচারপতি সৈয়দ মাহমুদ হোসেনসহ পাঁচ বিচারপতির আপিল বেঞ্চ রবিবার সকালে দুই দিনের জন্য দুই শিশুকে মায়ের কাছে দেওয়ার নির্দেশ দেন। আদালত বলে, ‘দুই দিন শিশুরা মায়ের কাছে থাকবে।’এরপর ১৫ ডিসেম্বর পরবর্তী শুনানির তারিখ ঠিক করে দেন আদালত।
tags:আইন আদালত, 


289955,305772
‘মুরাদ হাসান টেনশনে’ গান গাইলেন হিরো আলম 
বিনোদন
প্রকাশ : ১৩ ডিসেম্বর ২০২১, ১৪:১৩
এবার সাবেক তথ্য ও সম্প্রচার প্রতিমন্ত্রী ডা. মুরাদ হাসানকে নিয়ে নতুন গান প্রকাশ করেছেন হিরো আলম। গানের শিরোনাম ‘মুরাদ হাসান টেনশনে’। ‘পানি গরগরাইয়া পরতাছে, মুরাদ হাসান কানতেছে, ঢুকতে পারেনি কানাডা…’ এমনই কথায় আজ সোমবার (১৩ ডিসেম্বর) নতুন গানটি নিজের ইউটিউব চ্যানেলে প্রকাশ করেছেন হিরো আলম। বাংলা, ইংলিশ ভাষায় মিশ্রিত গানটির কথা লিখেছেন যথাক্রমে আকাশ নিবিড় ও মমো রহমান। সুর ও সংগীত করেছেন মমো। কয়েক ঘন্টায় গানটি ১০ হাজার ৮শ’র বেশি ভিউ হয়েছে।হিরো আলম বলেন, ‘আপনাদের আমি বলেছিলাম, মুরাদ হাসানের একটা ফুল গান আপনাদের শোনাব। একটু র‍্যাপ স্টাইলে গানটা করেছি। আমি কারও বিরুদ্ধে কোনো গান গাইনি। আমার সব গানেই একটা ম্যাসেজ থাকে। আমি গান করলে সেটি ভাইরাল হয়, দর্শকদের মনে জায়গা নেয়। আশা করি এই গানটিও আপনাদের ভালো লাগবে। আপনারা আমার পাশে থাকবেন, আমি আপনাদের বিনোদন দিয়ে যাব।’এর আগে গত শুক্রবার (১০ ডিসেম্বর) ‘পালালো পালালো মুরাদ হাসান’ শিরোনামে একটি গান নিজের অফিশিয়াল ইউটিউব চ্যানেলে প্রকাশ করেন হিরো আলম। সে প্রসঙ্গে তিনি জানিয়েছেন, ‘মুরাদকে নিয়ে আমি গান গাইতে চাইনি। আপনারা সবাই দেখেছেন, আমার পেছনে কেউ না লাগলে আমি কারও পেছনে লাগি না। উনি আমাকে নিয়ে বাজে কিছু মন্তব্য করেছেন। আমার চেহারা নিয়ে, গান নিয়ে উনি কটূ কথা বলেছেন। আমাকে নিম্নশ্রেণীর একজন বলেছেন। গানের মাধ্যমে আমি প্রতিবাদ করার চেষ্টা করি। উনি আমাকে নিয়ে যে কথাগুলো বলেছেন, আপনারা ইতোপূর্বে শুনেছেন, তারই পরিপ্রেক্ষিতে গানটা করেছি।’প্রসঙ্গত, বিভিন্ন সময় বিভিন্ন নায়ক-নায়িকার পাশাপাশি হিরো আলমকে নিয়েও নানা কটূ কথা বলেছিলেন ডা. মুরাদ। সাবেক প্রতিমন্ত্রীর সেই বেফাঁস মন্তব্য নিয়ে প্রতিবাদী হয়ে ওঠেন হিরো আলম।   
tags:বিনোদন, গান, ডা. মুরাদ হাসান, হিরো আলম, 


289956,305773
লোক নেবে নভোএয়ার
চাকরি
প্রকাশ : ১৩ ডিসেম্বর ২০২১, ১৪:৩৮
বেসরকারি বিমান সংস্থা নভোএয়ার সম্প্রতি নিয়োগ বিজ্ঞপ্তি দিয়েছে। প্রতিষ্ঠানটি তাদের প্রকিউরমেন্ট বিভাগে লোকবল নিয়োগ দেবে। পদের নাম: অ্যাসিস্ট্যান্ট ম্যানেজার। পদের সংখ্যা: নির্ধারিত না।আবেদন যোগ্যতা: সাপ্লাই চেইন ম্যানেজমেন্ট বিষয়ে ৪ বছর মেয়াদী স্নাতক পাস থাকতে হবে। এমবিএ ডিগ্রি থাকলে অগ্রাধিকার দেওয়া হবে।প্রার্থীকে সংশ্লিষ্ট বিষয়ে ৩-৫ বছরের অভিজ্ঞতা থাকতে হবে। মৌখিক ও লিখিত ভাবে বাংলা ও ইংরেজি ভাষায় সাবলীল হতে হবে। কম্পিউটার চালনায় পারদর্শীতার পাশাপাশি অফিস অ্যাপ্লিকেশনের কাজে দক্ষতা থাকতে হবে।বিভিন্ন প্রজেক্টর সুপারভিশন করার পাশাপাশি নির্ধারিত তারিখের মধ্যে কাজ সম্পন্ন করতে জানতে হবে। যোগাযোগে দক্ষতা থাকতে হবে। গুগল অ্যানালিটিক্স বিষয়ে জানাশোনা থাকতে হবে। চূড়ান্ত ভাবে নির্বাচিত হলে বাংলাদেশের যেকোনো স্থানে কাজ করার আগ্রহ থাকতে হবে।বেতন ও সুযোগ সুবিধা: বেতন আলোচনা সাপেক্ষে। এছাড়াও ভালো সম্মানী, স্বাস্থ্য বিমা, ক্যারিয়ার ডেভেলপমেন্টসহ অন্যান্য সুবিধা কোম্পানির নীতিমালা অনুসারে প্রদান করা হবে।আবেদন যেভাবে: আগ্রহীরা অনলাইনে আবেদন করতে পারবেন। আবেদন করতে ক্লিক করুন এখানে।আবেদনের শেষ তারিখ: ১৪ ডিসেম্বর, ২০২১
tags:চাকরি, নভোএয়ার, 


289957,305774
এবার ময়মনসিংহ ও সিরাজগঞ্জে ডা. মুরাদের নামে মামলা
সারাদেশ
প্রকাশ : ১৩ ডিসেম্বর ২০২১, ১৪:৫৭
সাবেক তথ্য ও সম্প্রচার প্রতিমন্ত্রী ডা. মুরাদ হাসানের বিরুদ্ধে ডিজিটাল নিরাপত্তা আইনের আওতায় ময়মনসিংহ ও সিরাজগঞ্জে পৃথক দুটি মামলা করা হয়েছে। সোমবার (১৩ ডিসেম্বর) ময়মনসিংহ সাইবার ট্রাইব্যুনালে মামলাটি করেন জাতীয়তাবাদী আইনজীবী ফোরাম কেন্দ্রীয় কমিটির সদস্য অ্যাডভোকেট রেজাউল করিম চৌধুরী। অন্যদিকে সিরাজগঞ্জ অতিরিক্ত চিফ জুডিশিয়াল ম্যাজিস্ট্রেট আদালতে ডা. মুরাদের বিরুদ্ধে মানহানির মামলা দায়ের করেন সিরাজগঞ্জ জেলা বিএনপির সাধারণ সম্পাদক সাইদুর রহমান বাচ্চু।মামলার আইনজীবী অ্যাডভোকেট নুরুল হক জানান, ময়মনসিংহে করা মামলায় ডা. মুরাদের সঙ্গে মুহাম্মদ মহিউদ্দিন হেলাল নাহিদের নামেও নামে ডিজিটাল নিরাপত্তা আইনের আওতায় মামলা করা হয়েছে।  সাইবার ট্রাইব্যুনালের বিচারক মোহাম্মদ বজলুর রহমান মামলার আবেদন গ্রহণ করে আদেশের জন্য পরবর্তী তারিখ নির্ধারণ করবেন বলে রেখে দেন। তিনি জানান, আসামিরা ফেসবুক লাইভে ‘উদ্দেশ্যমূলকভাবে জিয়া পরিবার এবং ব্যারিস্টার জাইমা রহমান সম্পর্কে অত্যন্ত কুরুচিপূর্ণ, নারী বিদ্বেষী এবং যেকোনো নারীর জন্য মর্যাদাহানিকর ভাষা’ ব্যবহার করেছেন। আসামি মুরাদ হাসান লাইভে ধারণকৃত সাক্ষাৎকারটি তাঁর ভেরিফাইড ফেসবুক পেজে প্রচার ও প্রকাশ করে রাজনৈতিক শত্রুতা, ঘৃণা, বিদ্বেষ ও মানহানিকর পরিস্থিতি সৃষ্টির মাধ্যমে ডিজিটাল নিরাপত্তা আইনে অপরাধ করেছেন বলে মামলায় উল্লেখ করা হয়েছে। এদিকে বিএনপি চেয়ারপার্সন বেগম খালেদা জিয়া, ভাইস চেয়ারম্যান তারেক রহমান ও জাইমা রহমানকে নিয়ে কটুক্তির অভিযোগে সিরাজগঞ্জ চিফ জুডিশিয়াল ম্যাজিস্ট্রেট আদালতে সাবেক তথ্য প্রতিমন্ত্রী ডা. মুরাদ হাসানের বিরুদ্ধে মানহানির মামলা দায়ের করেছেন সিরাজগঞ্জ জেলা বিএনপির সাধারণ সম্পাদক সাইদুর রহমান বাচ্চু। সোমবার (১৩ ডিসেম্বর) সকালে সিরাজগঞ্জ অতিরিক্ত চিফ জুডিসিয়াল ম্যাজিস্ট্রেট আদালতে মামলাটি দায়ের করা হয়।বাদিপক্ষের আইনজীবী এডভোকেট ইন্দ্রজিৎ সাহা জানান, সাবেক তথ্য ও সম্প্রচার প্রতিমন্ত্রী ডা. মুরাদ হাসান এমপি বিভিন্ন অনুষ্ঠান ও সামাজিক যোগাযোগ মাধ্যমে বিএনপি চেয়ারপার্সন বেগম খালেদা জিয়া, ভাইস চেয়ারম্যান তারেক রহমান ও জাইমা রহমানকে নিয়ে কটূক্তি ও বাজে মন্তব্য করেন। এতে তাদের পরিবারে মানহানি হয়েছে। এ ঘটনায় ক্ষুব্ধ হয়ে সিরাজগঞ্জ জেলা বিএনপির সাধারণ সম্পাদক সাইদুর রহমান বাচ্চু চীফ জুডিসিয়াল ম্যাজিস্ট্রেট আদালতের সদর আমলী আদালতে একটি মানহানির মামলার আবেদন জমা দিয়েছেন। সদর আমলী আদালতের বিচারক বেলাল হোসেন মামলাটি গ্রহণ করে আদেশের জন্য অপেক্ষমাণ রেখেছেন। 
tags:মামলা, ময়মনসিংহ বিভাগ, আইন আদালত, সিরাজগঞ্জ, ডা. মুরাদ হাসান, 


289958,305775
‘মার্কিন নিষেধাজ্ঞায় ষড়যন্ত্র আছে’
রাজনীতি
প্রকাশ : ১৩ ডিসেম্বর ২০২১, ১৫:০১
র‌্যাবের বিরুদ্ধে মানবাধিকার লঙ্ঘনের অভিযোগে পুলিশের আইজিপিসহ ৭ কর্মকর্তার বিরুদ্ধে মার্কিন যুক্তরাষ্ট্রের নিষেধাজ্ঞা আরোপে ষড়যন্ত্র রয়েছে বলে দাবি করেছেন আওয়ামী লীগের সাধারণ সম্পাদক ওবায়দুল কাদের।সোমবার (১৩ ডিসেম্বর) আওয়ামী লীগ সভাপতি শেখ হাসিনার ধানমন্ডির রাজনৈতিক কার্যালয়ে সম্পাদকমণ্ডলীর বৈঠকে সাংবাদিকদের এক প্রশ্নের জবাবে এ দাবি করেন তিনি। মহান মুক্তিযুদ্ধে যুক্তরাষ্ট্র আমাদের বিরোধিতা করেছিল, বিজয়ের এ মাসে সাত কর্মকর্তার বিরুদ্ধে নিষেধাজ্ঞা কি নতুন করে কোনো ষড়যন্ত্রের অংশ কি না এমন প্রশ্নের জবাবে ওবায়দুল কাদের বলেন, ষড়যন্ত্রের বিষয় তো অবশ্যই আছে। আমি বলেছি, আমাদের এই বিজয়ের মাসে যুক্তরাষ্ট্রের যে বক্তব্য, সেটা আমাদের দেশের জঙ্গিবাদ ও তাদের পৃষ্ঠপোষক এবং সন্ত্রাসীদের উৎসাহী করবে। মূল কথা হচ্ছে এটা।আরেক প্রশ্নের জবাবে তিনি বলেন, র‌্যাব নিয়ে যুক্তরাষ্ট্র যে বক্তব্য দিয়েছে তা নিয়ে গতকাল (রোববার) দলের অবস্থান ব্যাখ্যা করেছি। এ নিয়ে আমরা ঘাঁটাঘাঁটি করতে চাই না। বিষয়টি নিয়ে দেশটির সঙ্গে আমাদের সম্পর্কের কোনো প্রভাব ফেলবে না। আমাদের নির্বাচনে তার প্রভাব পড়ার কোনো কারণ নেই। আমাদের নির্বাচন আমরাই করব, এখানে কি আমরা যুক্তরাষ্ট্রের প্রভাবে নির্বাচন করব?নারায়ণগঞ্জ সিটি করপোরেশনের দলীয় মেয়র প্রার্থীর পক্ষে নির্বাচনী প্রচার পরিচালনা জন্য একটি সমন্বয় কমিটি করার কথা জানান ওবায়দুল কাদের। বিএনপি মহাসচিব মির্জা ফখরুল ইসলাম আলমগীরের বক্তব্যের বিষয়ে দৃষ্টি আকর্ষণ করা হলে কাদের বলেন, মির্জা ফখরুল সাহেবকে আমি পাল্টা প্রশ্ন করতে চাই। মুরাদ যা বলেছে, তার চেয়েও ঘৃণ্য ও জঘন্য কথা বলার পরে আলালকে তিনি সমর্থন করেছেন। এটা হলো আওয়ামী লীগের সঙ্গে তাদের পার্থক্য। এত অশ্রাব্য ও অশোভন বক্তব্য কি করে মির্জা ফখরুল সমর্থন করেন। আমরাতো মুরাদের বিরুদ্ধে তাৎক্ষণিক ব্যবস্থা নিয়েছি। কিন্তু তারা আলালকে বহিষ্কারতো দূরের কথা নৈতিক সমর্থন দিয়েছেন। মুজিববর্ষে প্রবীণ আওয়ামী লীগ নেতাদের সংবর্ধনা কর্মসূচির বাস্তবায়ন সম্পর্কে জানতে চাইলে ওবায়দুল কাদের বলেন, মুজিববর্ষ শেষ হয়ে যায়নি। আগামী মার্চ পর্যন্ত চলবে। এর মধ্যে আমাদের অনেক কাজ হয়ে গেছে। লেখা সংগ্রহ করা, জেলা পর্যায় থেকে প্রবীণ তালিকা নেওয়া হয়ে গেছে। এখন আমাদের সুবিধামতো সময়ে মার্চের মধ্যে আয়োজন করব। ১৬ ডিসেম্বর প্রধানমন্ত্রীর পরিচালনায় যে শপথ অনুষ্ঠান হবে তাতে সব শ্রেণি-পেশার মানুষকে অংশগ্রহণ করার আহ্বান করেন ওবায়দুল কাদের। তিনি বলেন, শুধু ঢাকায় নয়, একইসঙ্গে সারাদেশে এই চেতনা ছড়িয়ে দিতে চাই। শুধু আমাদের নেতাকর্মীরা নয়, মুক্তিযুদ্ধের স্বপক্ষের, অসাম্প্রদায়িক চেতনার সব শ্রেণি-পেশার জনগণকেও আমরা এতে অংশগ্রহণে উদাত্ত আহ্বান জানাচ্ছি। প্রধানমন্ত্রীর শপথ অনুষ্ঠান, এটি জাতির অনুষ্ঠান। ওবায়দুল কাদের বলেন, এ বিষয়ে বিভাগীয় দায়িত্বপ্রাপ্ত যুগ্ম সাধারণ সম্পাদক ও সাংগঠনিক সম্পাদকরা সমন্বয় করবেন। ১৮ ডিসেম্বর আমরা একটি বিজয় শোভাযাত্রার আয়োজন করেছি। এ শোভাযাত্রা কীভাবে সুসংগঠিত ও সুশৃঙ্খল করা যায় সেই ব্যাপারে আমরা আলোচনা করেছি। শিখা চিরন্তন থেকে বঙ্গবন্ধু ভবন পর্যন্ত এই শোভাযাত্রাটি হবে।১১ ও ১২ জানুয়ারি বঙ্গবন্ধুর স্বদেশ প্রত্যাবর্তন দিবস উপলক্ষে টুঙ্গিপাড়ায় আলোচনা সভা ও সাংস্কৃতিক অনুষ্ঠান করা হবে বলে জানান তিনি।সভায় উপস্থিত ছিলেন সভাপতিমণ্ডলীর সদস্য ফারুক খান, জাহাঙ্গীর কবির নানক, আবদুর রহমান, সম্পাদকমণ্ডলীর সদস্য মাহবুব-উল আলম হানিফ, হাছান মাহমুদ, আ ফ ম বাহাউদ্দিন নাছিম, আবু সাঈদ আল মাহমুদ স্বপন, মির্জা আজম, এস এম কামাল হোসেন, আফজাল হোসেন, ওয়াসিকা আয়শা খান, ফরিদুন্নাহার লাইলী, অসীম কুমার উকিল, দেলোয়ার হোসেন, বিপ্লব বড়ুয়া, আবদুস সবুর, সুজিত রায় নন্দী, আমিনুল ইসলাম প্রমুখ।  
tags:আওয়ামী লীগ, ওবায়দুল কাদের, 


289959,305776
বিশ্বের প্রথম কাগজবিহীন সরকার দুবাইতে
বিশ্ব সংবাদ
প্রকাশ : ১৩ ডিসেম্বর ২০২১, ১৪:৪৭
বিশ্বের প্রথম শতভাগ কাগজবিহীন সরকার হিসেবে আত্মপ্রকাশ করলো দুবাই। সংযুক্ত আরব আমিরাতের ক্রাউন প্রিন্স শেখ হামদান জানিয়েছেন বিশ্বের প্রথম সরকার হিসেবে দুবাই নিজেকে ১০০ শতাংশ কাগজবিহীন হিসেবে ঘোষণা করেছে। এর ফলে দুবাইয়ে সঞ্চয়ের পরিমাণ বেড়েছে। গালফ নিউজের এক প্রতিবেদনে এই তথ্য জানা গেছে।সরকারের তরফে আমিরাতের ক্রাউন প্রিন্স শেখ হামদান বিন মোহাম্মদ বিন রশিদ আল মাকতুম ঘোষণা করেছেন, এই সিদ্ধান্তের ফলে ১.৩ বিলিয়ন দিরহাম (৩৫০ মিলিয়ন মার্কিন ডলার) এবং ১৪ মিলিয়ন ঘন্টা সঞ্চয় করতে পেরেছে দুবাই। সরকারের পক্ষ থেকে জানানো হয়েছে দুবাইয়ের অভ্যন্তরীণ, বৈদেশিক লেনদেন ১০০ শতাংশ ডিজিটাল হয়ে গিয়েছে। একক সরকারি ডিজিটাল প্ল্যাটফর্ম থেকে এই লেনদেন পরিচালনা করা হয় বলে জানানো হয়েছে। শনিবার এক বিবৃতিতে শেখ হামদান বলেন, দুবাই যে সাফল্য অর্জন করেছে, তা দেশের প্রতিটি মানুষের অবদান। এই সাফল্য নাগরিকদের জীবনে নতুন মাত্রা যোগ করবে। ভবিষ্যতের লক্ষ্যে দুবাইয়ের যাত্রায় নতুন পর্যায় তৈরি করবে। শেখ হামদান নিজের বিবৃতিতে আরও বলেন ১০০ শতাংশ কাগজহীন হিসেবে দুবাইয়ের আত্মপ্রকাশ ডিজিটাল রাজধানী হিসেবে দুবাইকে এগিয়ে রাখবে। এখানে আসা পর্যটকদের সুবিধা থেকে নাগরিক যাবতীয় সেবা ডিজিটাল হওয়ায় পর্যটন বাড়বে। দুবাই বিশ্বের সামনে নিজেকে ডিজিটাল রোল মডেল হিসেবে তুলে ধরতে চাইছে।উল্লেখ্য, মার্কিন যুক্তরাষ্ট্র, ব্রিটেন, ইউরোপ এবং কানাডা বৃহত্তর পরিসরে সরকারি যাবতীয় কাজকে ডিজিটালাইজড করতে চাইছে। ইতিমধ্যেই সেই লক্ষ্যে কাজ শুরু করেছে এই দেশগুলো। তবে একাংশের মতে এতে সাইবার ক্রাইমের ঝুঁকি আরও বেড়ে চলেছে। দুবাই ক্রাউন প্রিন্স বলেন যে সরকার আগামী পাঁচ দশকে দুবাইতে ডিজিটাল জীবন তৈরি এবং উন্নত করার জন্য উন্নত কৌশল বাস্তবায়নের পরিকল্পনা করছে। দুবাইয়ের ডিজিটাল যাত্রার নতুন পর্যায়ে তৈরি করা হবে একের পর এক স্মার্ট সিটি। যা নিজেদের বাসিন্দাদের প্রত্যাশা পূরণ করতে এবং তাদের সমৃদ্ধি, উন্নয়নের নতুন নতুন সুযোগ দেবে। দুবাই পেপারলেস হওয়ার পথে যে পাঁচটি ধাপ পেরিয়েছে। পঞ্চম পর্বের শেষে প্রতিটি সরকারি সংস্থা সমেত মোট ৪৫টি সরকারি সংস্থা ডিজিটাল করা হয়েছিল। এই সংস্থাগুলি ১৮০০টিরও বেশি ডিজিটাল পরিষেবা এবং ১০,৫০০টির বেশি আর্থিক লেনদেন পরিষেবা দিয়ে থাকে, যা বর্তমানে পুরোপুরি কাগজহীন ও ডিজিটাল। দুবাই সরকারের পক্ষ থেকে জানানো হয়েছে এই ডিজিটাল পরিষেবাগুলি চালু হওয়ার ফলে ৩৩৬ মিলিয়নেরও বেশি কাগজপত্রের ব্যবহার কমেছে। উল্লেখ্য, DubaiNow অ্যাপ্লিকেশনের মাধ্যমে বাসিন্দাদের জন্য একটি একক ডিজিটাল প্ল্যাটফর্ম তৈরি করা হয়েছে, যা ১২টি প্রধান বিভাগে বিভক্ত। এই প্ল্যাটফর্ম ১৩০টিরও বেশি স্মার্ট সিটিতে পরিষেবাগুলি অ্যাক্সেসের অনুমতি দেয়। 
tags:বিশ্ব, দুবাই, কাগজবিহীন সরকার, 


289960,305777
শহিদুল আলমের বিরুদ্ধে তদন্ত চলবে: হাইকোর্ট
রাজধানী
প্রকাশ : ১৩ ডিসেম্বর ২০২১, ১৪:৫৫
তথ্য ও যোগাযোগ প্রযুক্তি আইনের ৫৭ ধারায় আলোকচিত্রী শহিদুল আলমের বিরুদ্ধে দায়ের করা মামলার তদন্ত কার্যক্রমের বৈধতা এবং বাতিল চেয়ে জারি করা রুল খারিজ করে রায় দিয়েছেন হাইকোর্ট। এর ফলে তার বিরুদ্ধে মামলার তদন্ত কাজ চলবে।আজ সোমবার (১৩ ডিসেম্বর) বিচারপতি জে বি এম হাসান ও বিচারপতি রাজিক আল জলিলের হাইকোর্ট বেঞ্চ এ রায় দেন। এ তথ্যের সত্য নিশ্চিত করে আসামিপক্ষের আইনজীবী সারা হোসেন বলেন, ‘তিনি (শহিদুল আলম) ২০১৯ সালে একটি রিভিউ পিটিশনের আবেদন করেছিলেন। তার বিরুদ্ধে যে তদন্ত চলছে তথ্যপ্রযুক্তি আইনে ৫৭ ধারায়, সেটা আসলে আইনবর্হিভূতভাবেই চলছে। কারণ, ডিজিটাল নিরাপত্তা আইন যখন হলো ২০১৮ সালে, তখন তথ্যপ্রযুক্তি আইনের ৫৭ ধারা বাতিল করা হলো।’এর আগে, রবিবার (১২ ডিসেম্বর) শুনানি শেষে হাইকোর্টের একই বেঞ্চ রায়ের জন্য সোমবার দিন ধার্য করেন। তারই ধারাবাহিকতায় এই রায়। আদালতে এদিন আবেদনের পক্ষে শুনানিতে ছিলেন আইনজীবী এএফ হাসান আরিফ, ব্যারিস্টার সারা হোসেন। রাষ্ট্রপক্ষে ছিলেন অ্যাটর্নি জেনারেল এ এম আমিন উদ্দিন।এর আগে, ২০১৯ সালের ১৪ মার্চ মামলটির তদন্ত কার্যক্রমের ওপর স্থগিতাদেশ দিয়ে রুল জারি করেছিলেন হাইকোর্ট।
tags:আইন আদালত, 


289961,305778
নাসিক নির্বাচন: মেয়র পদে মনোনয়নপত্র সংগ্রহ করলেন অ্যাডভোকেট তৈমুর
সারাদেশ
প্রকাশ : ১৩ ডিসেম্বর ২০২১, ১৫:১৪
নারায়ণগঞ্জ সিটি কর্পোরেশন নির্বাচনে স্বতন্ত্র প্রার্থী হিসেবে মনোনয়নপত্র সংগ্রহ করেছেন বিএনপির চেয়ারপার্সনের রাজনৈতিক উপদেষ্টা ও জেলা বিএনপি'র আহবায়ক অ্যাডভোকেট তৈমুর আলম খন্দকার। সোমবার (১৩ ডিসেম্বর) দুপুরে জেলা নির্বাচন অফিস থেকে তিনি নিজের মনোনয়নপত্র নিজেই সংগ্রহ করেন। এ সময় তার সাথে ছিলেন বিএনপির বেশ কয়েকজন নেতা-কর্মী। মনোনয়নপত্র সংগ্রহের ব্যাপারে অ্যাডভোকেট তৈমুর আলম সাংবাদিকদের জানান, নারায়ণগঞ্জের আপামর জনতার দাবির প্রেক্ষিতে কর্তব্য ও দায়িত্ববোধ থেকে তিনি মেয়র পদে নির্বাচন করার সিদ্ধান্ত নিয়েছেন। তবে দলের চূড়ান্ত সিদ্ধান্ত অনুযায়ী তিনি পরবর্তী পদক্ষেপ নিবেন। তৈমুর আলম বলেন, গত ৫০ বছর ধরে আমি নারায়ণগঞ্জবাসীর পাশে ছিলাম। তাদের জন্য কাজ করেছি। বস্তির লোকজন থেকে শুরু করে ঠেলাগাড়িওয়ালা দিনমজুরের জন্য কাজ করেছি। তাই তাদের দাবির প্রেক্ষিতে আমি মেয়র পদে নির্বাচন করার সিদ্ধান্ত নিয়েছি। তিনি বলেন, ২০০৩, ২০১১ ও ২০১৬ সালে দল থেকে আমাকে নির্বাচন করার জন্য মনোনীত করা হয়েছিল। কিন্তু নানা কারণে আমার নির্বাচন করা হয়নি। এবার সব মহল থেকে দাবি এসেছে আমি যাতে নির্বাচন করি। জনতার সে দাবির প্রতি শ্রদ্ধা দেখিয়ে আমি নির্বাচনে নেমেছি। একসময় যারা নারায়ণগঞ্জের মানুষকে আগলে রাখতেন তাদের অনেকে আজ বেঁচে নেই। আমি তৈমুর আলম খন্দকার বেঁচে আছি। আমি মনে করি, নারায়ণগঞ্জের মানুষের জন্য আমার কিছু করা দরকার। শামীম ওসমান ও আইভীর প্রতি ইঙ্গিত করে তৈমুর বলেন, নারায়ণগঞ্জে মেয়র আর এমপি মুখোমুখি। তাদের বিরোধের কারণে নারায়ণগঞ্জের উন্নয়ন বাধাগ্রস্ত হচ্ছে। এটা চলতে পারে না। তাই জনগণের উন্নয়ন করার জন্য আমি মেয়র পদে নির্বাচন করবো। নির্বাচনে ইভিএম পদ্ধতিতে ভোট গ্রহণের সিদ্ধান্তের ব্যাপারেও আপত্তি তোলেন তৈমুর। পাশাপাশি বেগম খালেদা জিয়াকে চিকিৎসার জন্য বিদেশে পাঠাতে সরকারের কাছে দাবি জানান তিনি। নারায়ণগঞ্জ সিটি কর্পোরেশন নির্বাচনে এ নিয়ে মেয়র পদে ১০ জন প্রার্থী মনোনয়নপত্র সংগ্রহ করেছেন। আগামী ১৬ জানুয়ারি অনুষ্ঠিত হবে ভোট গ্রহণ। 
tags:নারায়ণগঞ্জ, নির্বাচন, সিটি করপোরেশন, 


289962,305779
আগৈলঝাড়ায় স্ত্রী হত্যায় স্বামীর মৃত্যুদণ্ড
সারাদেশ
প্রকাশ : ১৩ ডিসেম্বর ২০২১, ১৫:২৭
যৌতুকের দাবিতে স্ত্রীকে হত্যার দায়ে স্বামী সাইদুল ইসলাম মৃধাকে মৃত্যু দণ্ডর আদেশ দিয়েছে আদালত। পাশাপাশি তাকে এক লাখ টাকা জরিমানা করা হয়েছে। সোমবার (১৩ ডিসেম্বর) সকালে বরিশাল নারী ও শিশু নির্যাতন অপরাধ দমন ট্রাইব্যুনালের বিচারক আবু শামীম আজাদ আসামির উপস্থিতিতে এ রায় ঘোষণা করেন।আদালত সূত্রে জানা গেছে, বরিশালের আগৈলঝড়া উপজেলার বাকাল গ্রামের আলতাফ মৃধার ছেলে সাইদুল ইসলামের সাথে গোপালগঞ্জ জেলার কোটালীপাড়ার ফজলুল হক কাজীর মেয়ে আয়শা আক্তারের বিয়ে হয়। বিয়ের পর পরই তিন লাখ টাকা যৌতুকের দাবিতে আয়শাকে শারীরিক ও মানসিক নির্যাতন শুরু করে সাইদুল। তারই ধারাবাহিকতায় ২০১৬ সালের ৫ অক্টোবর বাবার বাড়ি থেকে যৌতুকের টাকা না আনায় সাইদুল ডাবের পানির সাথে বিষ মিশিয়ে আয়শা আক্তারকে পান করিয়ে পরিকল্পিতভাবে হত্যা করে।এ ঘটনায় ওইদিন আগৈলঝাড়া থানায় আয়শার বাবা ফজলুল হক কাজী বাদী হয়ে একটি মামলা দায়ের করেন। মামলায় ২০ জন সাক্ষীর স্বাক্ষ্য গ্রহণ শেষে রবিবার শেষ কার্যদিবসে আদালতের বিচারক উল্লেখিত রায় ঘোষণা করেন।
tags:আইন আদালত, বরিশাল, 


289963,305780
ইন্দো-প্যাসিফিক অঞ্চলের ১৯তম শক্তিশালী দেশ বাংলাদেশ
জাতীয়
প্রকাশ : ১৩ ডিসেম্বর ২০২১, ১৫:২০
র‍্যাঙ্কিংয়ে 
tags:বাংলাদেশ, বিশ্ব, 


