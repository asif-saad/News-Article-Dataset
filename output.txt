41929,57746
শঙ্কামুক্ত মার্ক উড
অন্যান্য
প্রকাশ : ২৮ মে ২০১৯, ০০:০০
স্পোর্টস ডেস্কঅস্ট্রেলিয়ার বিপক্ষে প্রীতি ম্যাচে চোটের কবলে পড়া ইংলিশ পেসার মার্ক উডের বিশ্বকাপে খেলা নিয়ে শঙ্কা কেটে গেছে। রবিবার ইংল্যান্ডের মেডিক্যাল দল এ খবর জানায়।  বিশ্বকাপের আগে দারুণ ছন্দে ছিল ইংল্যান্ড দল। তবে বিশ্বকাপ শুরুর আগে চোটাঘাত তাদের ভাবনায় ফেলে দিয়েছিলো। প্রথম প্রস্তুতি ম্যাচের আগে আঙুলের চোট অস্ট্রেলিয়ার বিপক্ষে খেলতে দেয়নি অধিনায়ক ইয়ন মরগ্যানকে। এরপর ম্যাচটিতে পঞ্চম ওভারের দ্বিতীয় বলটি করতে গিয়ে দুইবার রান আপ ছেড়ে দিয়েছিলেন উড। এরপর এক পর্যায়ে খুঁড়িয়ে খুঁড়িয়ে মাঠ ছাড়তে হয় তাকে। চার ওভারের স্পেলে অজি অধিনায়ক অ্যারন ফিঞ্চের উইকেটটি পাওয়া এই বোলার বাকি ম্যাচে আর মাঠেই নামেননি।রবিবার তার চোটের গভীরতা পরখ করতে তাকে স্ক্যানে পাঠায় মেডিক্যাল দল। সেখান থেকে সবুজ সঙ্কেত মেলায় বৃহস্পতিবার দক্ষিণ আফ্রিকার বিপক্ষে বিশ্বকাপের উদ্বোধনী ম্যাচের দল নির্বাচনেও বিবেচনায় থাকবেন উড।



41930,57747
‘পান্টের শূন্যতা ভোগাবে ভারতকে’
অন্যান্য
প্রকাশ : ২৮ মে ২০১৯, ০০:০০
স্পোর্টস ডেস্কএবারের বিশ্বকাপ ক্রিকেটে শিরোপাপ্রত্যাশী হিসেবেই পা রেখেছে ভারত। দলটির সাবেক অধিনায়ক মোহাম্মদ আজহারউদ্দীনের মতে, ভারতের সাথে সাথে অস্ট্রেলিয়া, ইংল্যান্ড ও নিউজিল্যান্ডেরও বিশ্বকাপ জেতার ভালোই সম্ভাবনা আছে। তবে তৃতীয় বিশ্বকাপের মিশনে রিশভ পান্টকে না নিয়ে যাওয়াকে ভালোভাবে দেখছেন না তিনি। জানালেন, তার বিস্ফোরক প্রতিভার শূন্যতা ভালোভাবেই অনুভব করবে দল। সমপ্রতি টাইমস অফ ইন্ডিয়াকে দেয়া এক সাক্ষাতকারে তিনি বলেন, ‘এ বছর ভারতের ভালো করা উচিত। আমি মনে করি ভারত ইংল্যান্ড, নিউজিল্যান্ড ও অস্ট্রেলিয়ার সঙ্গে শিরোপা জন্য যৌথভাবে ফেভারিট। যদি আপনি বিশ্বকাপের ইতিহাস ঘাঁটেন তবে দেখবেন যে নিউজিল্যান্ড সবসময়ই প্রতিদ্বন্দ্বিতাপূর্ণ একটি দল। তারা যে কখনোই বিশ্বকাপ জেতেনি তা তাদের দূর্ভাগ্য। আমি নিশ্চিত কেন উইলিয়ামসন ও রস টেলর এবং তাদের সহকর্মীরা এবারও ভাল ব্র্যান্ডের ক্রিকেট খেলবে।’ভারতের বর্তমান দলকে যথেষ্ট প্রতিদ্বন্দ্বিতাপূর্ণ হিসেবে দেখলেও আজহার মনে করেন দলটিতে ভালোভাবেই থাকতে পারতেন রিশভ পান্ট। তার শূন্যতা ভোগাতে পারে বলে মনে করছেন তিনি, ‘দল রিশভ পান্ট ও তার বিস্ফোরক প্রতিভাকে মিস করবে। সে পরিস্থিতির তোয়াক্কা করে না কখনোই এবং বলকে কঠিনভাবে আঘাত করার মাধ্যমে নিজের খেলাটা ধরে রাখে সে।’ 



41931,57748
ব্যাংককে প্রথম প্রস্তুতি ম্যাচ আজ
অন্যান্য
প্রকাশ : ২৮ মে ২০১৯, ০০:০০
স্পোর্টস রিপোর্টারলাওস যাওয়ার আগে থাইল্যান্ডে প্রস্তুতি ম্যাচ খেলতে এখন ব্যাংককে রয়েছে বাংলাদেশ জাতীয় ফুটবল দল। সেখানে দুটি প্রস্তুতি ম্যাচের মধ্যে প্রথম খেলাটি আজ অনুষ্ঠিত হবে। প্রতিপক্ষ হচ্ছে থাই লিগের এয়ারফোর্স ইউনাইটেড এফসি। বাংলাদেশের সময় ৫টায় খেলা শুরু হবে। খেলা হবে এয়ার ফোর্স প্লেইং গ্রাউন্ডে। এই মাঠে জামাল ভুইয়ারা অনুশীলন করছেন।জাতীয় দলের ব্রিটিশ কোচ জেমি ডে থাইল্যান্ডে জানিয়েছেন খুব ভালো ম্যাচ হবে এটা। কারণ তাদের প্লেয়াররা খুব ভালো অবস্থায় রয়েছে। কোচ বলেন,‘এই ম্যাচে আমরা সব খেলোয়াড়কে নামিয়ে দেখে নেয়ার চেষ্টা করব।’ অধিনায়ক জামাল ভুইয়াও কোচের কণ্ঠে সুর মিলিয়ে বলেছেন তাদের এখন পর্যন্ত আমরা ভালো অনুশীলন করছি। আজ আমাদের গুরুত্বপূর্ণ ম্যাচ এই কারণে যে, এই ম্যাচেই খেলোয়াড়দের পারফরম্যান্স দেখে নেয়া যাবে। তাই সবাই চেষ্টা করবে সেরাটা দেয়ার।’মার্চে কম্বোডিয়ার বিপক্ষে জাতীয় ফুটবল শেষ প্রীতি ম্যাচটি খেলেছিল কম্বোডিয়ার মাঠে। এরপর আর জাতীয় দলের খেলা হয়নি। জাতীয় দলের খেলা না হলেও অনূর্ধ্ব-২৩ ফুটবল দলের খেলা হয়েছে। তবে যারা অনূর্ধ্ব-২৩ ফুটবল দলে খেলেন মূলত তারাই জাতীয় দলের হয়ে খেলছেন। বেশিরভাগই তাই। তারপরও পেছনের কথাটা ভুলে গিয়ে আবার নতুন করে জাতীয় দলকে দেখে নেয়ায় গুরুত্ব দিচ্ছেন বাংলাদেশ ফুটবল দলের ব্রিটিশ কোচ জেমি ডে। খেলোয়াড়দের ফিটনেস নিয়ে দুর্ভাবনা থাকার কথা না। কারণ কোচ আগেই জানিয়ে গিয়েছিলেন প্রিমিয়ার লিগের খেলা চলছিল বলে খেলোয়াড়রাও খেলার মধ্যেই ছিলেন। এটা কোচের জন বড় প্রাপ্তি। তবে একাদশ নির্ধারণ করাটাই এখন কোচের বড় মাথাব্যথা। থাইল্যান্ডের ক্লাব ফুটবলের বিপক্ষে প্রস্তুতি ম্যাচ খেললে কোথায় কোথায় সমস্যা রয়েছে তা বের করা সহজ হয়ে যাবে তেমনি করণীয়টাও নির্ধারণ করা যায়। কোচ জেমি ডে সেটাই বলে গিয়েছেন ঢাকায়। থাইল্যান্ডে প্রস্তুতি চলছে জাতীয় দলের।ঢাকা হতে যাওয়ার পর খেলোয়াড়রা পুরোদমে অনুশীলনে রয়েছেন। উইথ বল অনুশীলন, ফিটনেস ট্রেনিং, সুইমিং— সবই চলছে সেখানে। থাইল্যান্ডে দ্বিতীয় প্রস্তুতি ম্যাচ ক্লাব দলের বিপক্ষে ১ জুন।৬ জুন লাওসের বিপক্ষে বাংলাদেশের জন্য গুরুত্বপূর্ণ ম্যাচ। এই ম্যাচটা উতরে যেতে পারলে বাংলাদেশের ফুটবলের জন্য পথটা ভালো হতে পারে। কারণ লাওসের বিপক্ষে হোম অ্যান্ড অ্যাওয়ের দুটি ম্যাচের উপর নির্ভর করছে ফুটবল ভাগ্য। প্রথম খেলায় লাওসের বিপক্ষে অন্ততপক্ষে ড্র করতে পারলে ১১ জুন ঢাকায় ফিরতি ম্যাচে আরেকটি সুযোগ থাকবে। 



41932,57749
নেইমার এমবাপের নিশ্চয়তা নেই পিএসজি কোচের কাছে
অন্যান্য
প্রকাশ : ২৮ মে ২০১৯, ০০:০০
ইউরোপীয় দলবদলস্পোর্টস ডেস্কনেইমার ও কিলিয়ান এমবাপে পিএসজি ছেড়ে যেতে পারেন। এমন ধারণার কারণ ফরাসি ক্লাবটির কোচ টমাস টুখেল জানিয়েছেন এই জুটি লিগ ওয়ান চ্যাম্পিয়নদের দলে থেকে যাবেন এমন নিশ্চয়তা তিনি দিতে পারেন না।কোচ টুখেল নতুন চুক্তির কারণে দীর্ঘমেয়াদে পিএসজিতে থাকছেন এমনটা বলা যায়। কিন্তু সাবেক বার্সেলোনা তারকা নেইমারের লা লিগায় ফিরে যাওয়ার গুঞ্জন থামছে না কিছুতেই। অপরদিকে শীর্ষ গোলদাতা এমবাপেও আভাস দিয়েছেন ‘নতুন কিছু’ পেলে তিনিও উদ্দীপ্ত হতে পারেন।টুখেলের কাছে গত রবিবার মোনাকো গ্রপ্রিতে দুজনের ব্যাপারে জানতে চাওয়া হয়েছিল।  জার্মান কোচটি তখন স্কাই স্পোর্টসকে বলেছিলেন, ‘আমি এসবে অভ্যস্ত। এখন মে চলছে, আমি এখন যেসব কথাবার্তা বলবো আগামী মাসে গিয়ে সেসব সত্যতা নাও থাকতে পারে। ব্যাপারগুলো এরকমই। অনেক জল্পনাকল্পনার মানে হলো আমাদের অনেক গুণপনা ও মেধা আছে।’তিনি আরো বলেন, ‘কোচ হিসেবে আমার চাওয়াটা একদম পরিষ্কার। আমি চাই আমার সব খেলোয়াড়রা পিএসজিতে এবং আমাদের চলমান পরিকল্পনায় থাকুক। কাজ তো এখনো শেষ হয়নি, এটা মাত্রই শুরু হয়েছে।’বিশ্বকাপ জয়ী এমবাপে ফরাসি লিগের নতুন রেকর্ড ৩৩ গোল করেছেন। তার এ নৈপুণ্যে পিএসজি শিরোপা ধরে রাখে। চলতি মৌসুমে সব ধরনের প্রতিযোগিতা মিলিয়ে তিনি গোল করেন ৩৯টি। অপরদিকে নেইমার লিগে গোল করেছেন ১৫টি। সব ধরনের প্রতিযোগিতা মিলিয়ে ২৩ গোল করেছেন তিনি পিএসজির হয়ে। তবে এত কিছুর পরও পিএসজি চ্যাম্পিয়ন্স লিগের শেষ ষোল থেকে বিদায় নিতে বাধ্য হয়।



