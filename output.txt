284548,300365
সোমবার রাজধানীর যেসব এলাকায় থাকবে না গ্যাস
জাতীয়
প্রকাশ : ১৭ অক্টোবর ২০২১, ১৮:০৮
রাজধানীর মহাখালী রেলক্রসিং সংলগ্ন গ্যাস পাইপলাইন প্রতিস্থাপনের জন্য সোমবার (১৮ অক্টোবর) রাজধানীর কিছু কিছু এলাকায় গ্যাস সরবরাহ বন্ধ থাকবে।রবিবার (১৭ অক্টোবর) তিতাস গ্যাস ট্রান্সমিশন অ্যান্ড ডিস্ট্রিবিউশন কোম্পানি লিমিটেডের পক্ষ থেকে এক বিজ্ঞপ্তিতে এ তথ্য জানানো হয়েছে।বিজ্ঞপ্তিতে বলা হয়েছে, সোমবার (১৮ অক্টোবর) রাত ১০টা থেকে পরদিন সকাল ৬টা পর্যন্ত (৮ ঘণ্টা) রাজধানীর গুলশান, বনানী, মহাখালী ও তেজগাঁও শিল্প এলাকায় গ্যাস সরবরাহ বন্ধ থাকবে। এছাড়া এসব এলাকার আশপাশের এলাকায়ও গ্যাসের চাপ কম থাকতে পারে বলেও বিজ্ঞপ্তিতে বলা হয়।



284549,300366
করোনায় মৃত্যু ও শনাক্ত বেড়েছে
সারাদেশ
প্রকাশ : ১৭ অক্টোবর ২০২১, ১৮:১২
গত ২৪ ঘণ্টায় দেশে করোনাভাইরাসে আক্রান্ত হয়ে মাত্র ১৬ জনের মৃত্যু হয়েছে। এ নিয়ে মৃতের সংখ্যা বেড়ে দাঁড়ালো ২৭ হাজার ৭৬৮ জনে।রবিবার (১৭ অক্টোবর) স্বাস্থ্য অধিদফতরের অতিরিক্ত মহাপরিচালক (প্রশাসন) অধ্যাপক ডা. নাসিমা সুলতানা স্বাক্ষরিত বিশেষ বুলেটিনে এ তথ্য জানানো হয়। বুলেটিনে বলা হয়, গত ২৪ ঘণ্টায় ৩১৪ জনের শরীরে করোনা শনাক্ত হয়েছে। এ নিয়ে দেশে শনাক্তের সংখ্যা বেড়ে দাঁড়ালো ১৫ লাখ ৬৫ হাজার ৪৮৮ জনে।এর আগের দিন করোনায় ৬ জনের মৃত্যু হয়েছিল এবং ২৯৩ জনের শরীরে করোনা শনাক্ত হয়েছিল। সেই তুলনায় আজ করোনায় মৃত্যু ও শনাক্ত বেড়েছে।বয়সভিত্তিক বিশ্লেষণে দেখা যায়, মারা যাওয়া ১৬ জনের মধ্যে ৮১ থেকে ৯০ বছরের মধ্যে দুইজন, ৭১ থেকে ৮০ বছরের মধ্যে একজন, ৬১ থেকে ৭০ বছরের মধ্যে পাঁচজন, ৫১ থেকে ৬০ বছরের মধ্যে চারজন ও ৪১ থেকে ৫০ বছরের মধ্যে চারজন রয়েছে। ২৪ ঘণ্টায় মারা যাওয়াদের মধ্যে পুরুষ ১০ জন ও নারী ৬ জন। এদের মধ্যে সবাই হাসপাতালে মারা গেছেন। একই সময়ে বিভাগওয়ারী পরিসংখ্যান অনুযায়ী, ঢাকা বিভাগে সর্বোচ্চ সাতজন, চট্টগ্রাম বিভাগে তিনজন, রাজশাহী বিভাগে দুইজন, খুলনা বিভাগে দুইজন ও ময়মনসিংহে বিভাগে দুইজন মারা গেছেন।



284550,300367
বাতিল হলো ঢাকা-চট্টগ্রাম এক্সপ্রেসওয়ে প্রকল্প
জাতীয়
প্রকাশ : ১৭ অক্টোবর ২০২১, ১৮:১৬
ঢাকা-চট্টগ্রাম এক্সপ্রেসওয়ে নির্মাণ প্রকল্প বাতিল নির্মাণ প্রকল্প বাতিলের প্রস্তাব নীতিগত অনুমোদন দেওয়া হয়েছে। পাশাপাশি ফোরলেন মহাসড়ক আরও সম্প্রসারণের সিদ্ধান্ত নিয়েছে অর্থনৈতিক ও সরকারি ক্রয় সংক্রান্ত মন্ত্রিসভা কমিটি।রবিববার (১৭ অক্টোবর) দুপুরে অর্থমন্ত্রী আ হ ম মুস্তফা কামালের সভাপতিত্বে ভার্চুয়ালি অর্থনৈতিক সংক্রান্ত এবং সরকারি ক্রয় সংক্রান্ত মন্ত্রিসভা কমিটির বৈঠক অনুষ্ঠিত হয়।বৈঠক শেষে অতিরিক্ত সচিব সামসুল আরেফিন সংবাদ সম্মেলনে জানান, ঢাকা-চট্টগ্রাম এক্সপ্রেসওয়ে নির্মাণ প্রকল্প বাতিলের প্রস্তাবে নীতিগত অনুমোদন দেওয়া হয়েছে। সরকারি-বেসরকারি অংশীদারির এ প্রকল্প আর বাস্তবায়ন হচ্ছে না। এর পরিবর্তে বর্তমানের ফোরলেন মহাসড়ককে আরও সম্প্রসারণ করা হবে। যা সরকার নিজে করবে।জানা যায়, ঢাকা-চট্টগ্রাম এক্সপ্রেসওয়ে প্রকল্পটি পিপিপি পদ্ধতিতে বাস্তবায়নের প্রস্তাব ২০১৩ সালের ১৩ মার্চ সিসিইএ সভায় নীতিগত অনুমোদন হয়। এরপর সমীক্ষা পরিচালনা এবং বিশদ নকশা প্রণয়ন করা হয়।প্রত্যাহার হওয়া প্রস্তাবে বলা হয়, রামপুরা-আমুলিয়া-ডেমরা মহাসড়ক চার লেনে উন্নতকরণ প্রকল্পটি পিপিপি ভিত্তিতে বাস্তবায়নে ২০১৬ সালের ২৭ জানুয়ারি সিসিইএ সভায় নীতিগতভাবে অনুমোদিত হয়। পিপিপি ভিত্তিতে বিনিয়োগকারী চায়না কমিউনিকেশনস কন্সট্রাকশন কোম্পানি লিমিটেড এবং চায়না রোড অ্যান্ড ব্রিজ করপোরেশনকে (সিআরবিসি) নিয়োগের প্রস্তাব অনুমোদনের জন্য ২০২০ সালের ৯ ডিসেম্বর সিসিইএ সভায় উপস্থাপন করা হলে আরও কিছু তথ্য-উপাত্তসহ স্বয়ংসম্পূর্ণ প্রস্তাব প্রেরণের সুপারিশ করা হয়।সে অনুসারে চলতি বছরের ২৭ জানুয়ারি সিসিইএ সভায় চূড়ান্ত অনুমোদনের জন্য উপস্থাপন করা হলে পিপিপি চুক্তিটি কর্তৃপক্ষকে অধিকতর পরীক্ষা-নিরীক্ষা করার জন্য নির্দেশনা প্রদান করা হয়। পিপিপি কর্তৃপক্ষের মতামত এবং সার্বিক দিক বিবেচনায় প্রকল্পে বিনিয়োগকারী হিসেবে সিসিসিসিএল এবং সিআরবিসিকে নিয়োগের চূড়ান্ত অনুমোদনের জন্য প্রস্তাব উপস্থাপন করা হয়।



284551,300368
কুমিল্লার ঘটনা সিরিয়াসলি দেখছি: স্বরাষ্ট্রমন্ত্রী
জাতীয়
প্রকাশ : ১৭ অক্টোবর ২০২১, ১৮:৪৭
স্বরাষ্ট্রমন্ত্রী আসাদুজ্জামান খান কামাল বলেছেন, কুমিল্লার ঘটনা আমরা খুব সিরিয়াসলি দেখছি। একটা নির্ভুল তদন্তের মাধ্যমে ঘটনা আপনাদের (সাংবাদিকদের) জানাবো। শিগগিরই জানাবো বলে আশা করছি। রবিবার সচিবালয়ে স্বরাষ্ট্র মন্ত্রণালয়ে সাংবাদিকের প্রশ্নের জবাবে তিনি এসব কথা বলেন।স্বরাষ্ট্রমন্ত্রী বলেন, কুমিল্লার ঘটনায় ২-৩ জন সন্দেহভাজনকে গ্রেফতার করেছি। আসল যারা করেছেন তাদেরও আমরা চিহ্নিত করে ফেলব, খুব শিগগিরই জানাতে সক্ষম হবো। আমরা আশা করছি- যেভাবে এগোচ্ছি, খুব শিগগিরই তাদের গ্রেফতার করতে পারবো। দেশের মানুষ ধর্মভীরু কিন্তু ধর্মান্ধ নয় উল্লেখ করে স্বরাষ্ট্রমন্ত্রী বলেন, আমরা জঙ্গি-সন্ত্রাসকে কোনো দিন স্থান দেইনি। সবাই একত্রিত হয়ে জঙ্গি-সন্ত্রাসকে দূর করেছি। আমরা অনেক কিছু দেখছি, অনেক কিছু অনুমান করছি, এগুলো আমরা প্রমাণের অপেক্ষায় আছি। প্রমাণ পেলেই আপনাদের সামনে তুলে ধরব।স্বরাষ্ট্রমন্ত্রী আসাদুজ্জামান খান কামাল আরও বলেন, হাজীগঞ্জ ও নোয়াখালীতে প্রাণহানি হওয়ায় আমরা দুঃখ প্রকাশ করছি।



284552,300369
শেখ রাসেল দিবসে আওয়ামী লীগের কর্মসূচি
রাজনীতি
প্রকাশ : ১৭ অক্টোবর ২০২১, ১৯:০৯
শেখ রাসেল দিবস উপলক্ষে কর্মসূচি ঘোষণা করেছে আওয়ামী লীগ। রবিবার (১৭ অক্টোবর) দলটির দফতর সম্পাদক ব্যারিস্টার বিপ্লব বড়ুয়া স্বাক্ষরিত এক সংবাদ বিজ্ঞপ্তিতে এই কর্মসূচি ঘোষণা করা হয়।বিজ্ঞপ্তিতে বলা হয়েছে, সোমবার (১৮ অক্টোবর) শহীদ শেখ রাসেলের জন্মদিন ‘শেখ রাসেল দিবস’ উপলক্ষে আওয়ামী লীগ সকাল ৮টায় বনানী কবরস্থানে চিরনিদ্রায় শায়িত শহীদ শেখ রাসেলসহ ১৫ই আগস্টে নিহত সকল শহীদের সমাধিতে পুষ্পস্তবক অর্পণ, ফাতেহা পাঠ, মিলাদ ও দোয়া মাহফিলের আয়োজন করেছে।বিজ্ঞপ্তিতে আরো বলা হয়, ১৮ অক্টোবর শেখ রাসেল দিবস; জাতির পিতা বঙ্গবন্ধু শেখ মুজিবুর রহমানের কনিষ্ঠ পুত্র শেখ রাসেলের ৫৮তম জন্মদিন। ১৯৬৪ সালের এই দিনে জাতির পিতা বঙ্গবন্ধু শেখ মুজিবুর রহমানের স্মৃতি-বিজড়িত ধানমন্ডির ঐতিহাসিক ৩২ নম্বরের বঙ্গবন্ধু ভবনে শেখ রাসেল জন্মগ্রহণ করেন। ১৯৭৫ সালের ১৫ই আগস্ট মানবতার ঘৃণ্য শত্রু-খুনি ঘাতক চক্রের নির্মম বুলেটের হাত থেকে রক্ষা পায়নি বঙ্গবন্ধুর কনিষ্ঠ পুত্র শেখ রাসেল।বিজ্ঞপ্তিতে বলা হয়, শহীদ শেখ রাসেল আজ বাংলাদেশের শিশু-কিশোর, তরুণ, শুভবুদ্ধিবোধ সম্পন্ন মানুষদের কাছে ভালোবাসার নাম। অবহেলিত, পশ্চাৎপদ, অধিকার বঞ্চিত শিশুদের আলোকিত জীবন গড়ার প্রতীক হয়ে গ্রাম-গঞ্জ-শহর তথা বাংলাদেশের বিস্তীর্ণ জনপদ-লোকালয়ে শেখ রাসেল আজ এক মানবিক সত্তায় পরিণত হয়েছে। মানবিক চেতনা সম্পন্ন সকল মানুষ শেখ রাসেলের মর্মান্তিক বিয়োগ বেদনাকে হৃদয়ে ধারণ করে বাংলার প্রতিটি শিশু-কিশোর তরুণের মুখে হাসি ফোটাতে আজ প্রতিশ্রুতিবদ্ধ।বিজ্ঞপ্তিতে আরো বলা হয়, বঙ্গবন্ধু ও তাঁর শিশুপুত্র শেখ রাসেলের দণ্ডপ্রাপ্ত খুনিরা এখনও পৃথিবীর বিভিন্ন দেশে পলাতক আছে। সেই সকল দণ্ডপ্রাপ্ত পলাতক খুনিদের দেশে ফিরিয়ে এনে ফাঁসির রায় কার্যকর করা আজ সময়ের দাবি। মন্ত্রিপরিষদ বিভাগের এক সিদ্ধান্ত অনুযায়ী এ বছর থেকে জাতির পিতা বঙ্গবন্ধু শেখ মুজিবুর রহমানের কনিষ্ঠ পুত্র শেখ রাসেলের জন্মদিন ‘শেখ রাসেল দিবস’ হিসেবে পালিত হবে।শেখ রাসেলের শুভ জন্মদিন ‘শেখ রাসেল দিবস’ উপলক্ষে আয়োজিত কর্মসূচিতে যথাযথভাবে স্বাস্থ্যবিধি মেনে অংশগ্রহণের জন্য দলীয় নেতা-কর্মী, সমর্থক ও সর্বস্তরের জনগণের প্রতি অনুরোধ জানিয়েছেন আওয়ামী লীগের সাধারণ সম্পাদক ওবায়দুল কাদের। একইসাথে তিনি সারাদেশে আওয়ামী লীগ ও সহযোগী সংগঠনসমূহের সকল স্তরের নেতাকর্মীর প্রতি বিভিন্ন উপযোগী কর্মসূচি পালনের আহ্বান জানিয়েছেন।



284553,300370
১০ উইকেটের বিশাল ব্যবধানে ওমানের জয়
খেলা
প্রকাশ : ১৭ অক্টোবর ২০২১, ১৯:২৫






284554,300371
টিকা দিতে চীন থেকে ৯ কোটি সিরিঞ্জ কিনছে বাংলাদেশ
জাতীয়
প্রকাশ : ১৭ অক্টোবর ২০২১, ১৯:৩৯
করোনাভাইরাসের টিকা দেওয়ার লক্ষ্যে চীনের একটি কোম্পানির কাছ থেকে সরাসরি পদ্ধতিতে (ডিপিএম) ৯ কোটি ডিসপোজেবল সিরিঞ্জ কিনতে যাচ্ছে সরকার।রবিবার(১৭ অক্টোবর) অর্থমন্ত্রী আ হ ম মুস্তফা কামালের সভাপতিত্বে অর্থনৈতিক বিষয় সংক্রান্ত মন্ত্রিসভা কমিটির সভায় এ প্রস্তাব অনুমোদিত হয়েছে।সভার পর ব্রিফিংয়ে এ মন্ত্রীপরিষদ বিভাগের অতিরিক্ত সচিব শামসুল আরেফিন বলেন, ‘খুব দ্রুত টিকা চলে আসবে। সেজন্য সময় বাঁচাতে সরাসরি পদ্ধতিতে সিরিঞ্জ কেনা হচ্ছে। চীন ছাড়া অন্য কোনো সোর্সের এত বিপুল পরিমাণ সিরিঞ্জ দেওয়ার সক্ষমতা নেই।’অর্থ মন্ত্রণালয়ের এ সংক্রান্ত বিজ্ঞপ্তিতে বলা হয়েছে, ১৩ কোটি ৮২ লাখ মানুষকে টিকাদানের জন্য ২৭ কোটি ৬৪ লাখ সিরিঞ্জ প্রয়োজন। প্রতি মাসে ২ কোটি মানুষকে টিকা প্রদানের জন্য ৯ কোটি ডিসপোজেবল সিরিঞ্জ জরুরি ভিত্তিতে কিনতে হবে।এ অবস্থায়, রাষ্ট্রীয় জরুরি প্রয়োজনে সরাসরি ক্রয় পদ্ধতিতে (ডিপিএম) প্রস্তাবিত ৯ কোটি এবং ভবিষ্যতে প্রয়োজনীয় সংখ্যাক ডিসপোজেবল সিরিঞ্জ চায়না ন্যাশনাল ফার্মাসিউটিক্যালস ফরেন ট্রেড করপোরেশনের কাছ থেকে কেনার নীতিগত অনুমোদন দেওয়া হয়েছে।



284555,300372
টস জিতে ফিল্ডিংয়ে বাংলাদেশ
খেলা
প্রকাশ : ১৭ অক্টোবর ২০২১, ১৯:৫০
টস জিতে প্রথমে বোলিং করার সিদ্ধান্ত নিয়েছেন বাংলাদেশের অধিনায়ক মাহমুদুল্লাহ রিয়াদ। রবিবার (১৭ অক্টোবর) ওমানের আল-আমিরাত স্টেডিয়ামে টি-টোয়েন্টি বিশ্বকাপে নিজেদের প্রথম ম্যাচে স্কটল্যান্ডের মুখোমুখি হয়েছে টাইগাররা।এর আগে উভয় দল টি-টোয়েন্টিতে মাত্র একবারই মুখোমুখি হয়েছিল। সেবার বাংলাদেশকে ৩৪ রানের ব্যবধানে হারায় স্কটিশরা। ২০১২ সালের ২৪ জুলাই অনুষ্ঠিত ওই ম্যাচে আগে ব্যাট করে ১৬২ রান সংগ্রহ করেছিল স্কটল্যান্ড। জবাবে ব্যাট করতে নেমে ১২৮ রানেই অলআউট হয়ে যায় বাংলাদেশ।বাংলাদেশ স্কোয়াড: সৌম্য সরকার, লিটন দাস, সাকিব আল হাসান, মুশফিকুর রহিম, মাহমুদুল্লাহ রিয়াদ (অধিনায়ক), আফিফ হোসেন, নুরুল হাসান সোহান (উইকেটরক্ষক), শেখ মেহেদী হাসান সাইফউদ্দিন, তাসকিন আহমেদ ও মোস্তাফিজুর রহমান।স্কটল্যান্ড স্কোয়াড: কাইল কোয়েটজার (অধিনায়ক), জর্জ মুন্সি, ম্যাথিউ ক্রস, রিচি বেরিংটন, ক্যালাম ম্যাকলিওড, মাইকেল লিস্ক, ক্রিস্টোফার গ্রীভস, মার্ক ওয়াট, জোশ ডেভি, সাফিয়ান শরীফ ও ব্র্যাড হুইল।



284556,300373
ফের সয়াবিন তেলের দাম বাড়ানোর প্রস্তাব
জাতীয়
প্রকাশ : ১৮ অক্টোবর ২০২১, ১২:০০






284557,300374
‘করোনার প্রায় সব ভ্যারিয়েন্টেই কার্যকর বঙ্গভ্যাক্স’
জাতীয়
প্রকাশ : ১৮ অক্টোবর ২০২১, ১২:১৮
করোনাভাইরাসের সংক্রমণ রোধে দেশে তৈরি টিকা বঙ্গভ্যাক্স শতভাগ কার্যকর দাবি করেছে এর উৎপাদনকারী প্রতিষ্ঠান গ্লোব বায়োটেক লিমিটেড। তাদের দাবি, বিশ্বে ছড়িয়ে পড়া ডেল্টাসহ মোট ১১ ভেরিয়েন্টের সবগুলোর ক্ষেত্রেই কার্যকর বঙ্গভ্যাক্স। আজ সোমবার (১৮ অক্টোবর) প্রতিষ্ঠানটির পক্ষ থেকে তথ্য জানানো হয়।প্রতিষ্ঠানের পক্ষে কোয়ালিটি অ্যান্ড রেগুলেটরি বিভাগের জ্যেষ্ঠ ব্যবস্থাপক ড. মোহাম্মদ মহিউদ্দিন সংবাদ মাধ্যমকে জানান, গত ১ আগস্ট থেকে বানরের ওপর বঙ্গভ্যাক্সের এনিমেল ট্রায়াল শুরু হয়, যা শেষ হচ্ছে আগামী ২১ অক্টোবর অর্থাৎ চলতি সপ্তাহের বৃহস্পতিবার। টিকার পরীক্ষামূলক প্রয়োগে এ টিকার কার্যকারিতার প্রমাণ মিলেছে। এরপর আগামী সপ্তাহের দিকে ট্রায়ালের বিস্তারিত প্রতিবেদন বাংলাদেশ চিকিৎসা গবেষণা পরিষদের (বিএমআরসি) কাছে হস্তান্তর হতে পারে।এর আগে চলতি বছরের ১৭ জানুয়ারি নিজেদের উৎপাদিত করোনাভাইরাসের টিকা 'বঙ্গভ্যাক্স' মানবদেহে পরীক্ষা চালানোর অনুমতির জন্য বিএমআরসির কাছে আবেদন করে বাংলাদেশি প্রতিষ্ঠান গ্লোব বায়োটেক। গ্লোব বায়োটেকের হয়ে ক্লিনিক্যাল ট্রায়াল শুরুর আবেদন করে ক্লিনিক্যাল রিসার্চ অর্গানাইজেশন লিমিটেড নামে একটি প্রতিষ্ঠান। এটি বিএমআরসি অনুমোদিত একটি প্রতিষ্ঠান। বঙ্গভ্যাক্সের ক্লিনিক্যাল ট্রায়াল ব্যবস্থাপনার দায়িত্বে রয়েছে তারা। পরে গত ১৬ জুন শর্ত সাপেক্ষে গ্লোব বায়োটেকের করোনা টিকা 'বঙ্গভ্যাক্স'-এর ট্রায়ালের নীতিগত অনুমোদনের সিদ্ধান্ত দিয়েছে বাংলাদেশ চিকিৎসা গবেষণা পরিষদ (বিএমআরসি)।



284558,300375
‘ইসলাম ত্যাগ করে দেখেন, দুই দিন মন্ত্রী থাকতে পারেন কি না’
জাতীয়
প্রকাশ : ১৮ অক্টোবর ২০২১, ১২:৩৩
রাষ্ট্রধর্ম হিসেবে ইসলামকে বাদ দেওয়াবিষয়ক তথ্য প্রতিমন্ত্রী ডা. মুরাদ হাসানের বক্তব্যের তীব্র প্রতিবাদ জানালেন ঢাকা দক্ষিণ সিটি করপোরেশনের সাবেক মেয়র ও আওয়ামী লীগের নেতা সাঈদ খোকন। তিনি বলেছেন, “এই যে কয়েক দিন আগে এক প্রতিমন্ত্রী মহোদয়কে বলতে শুনলাম, ‘আমি রাষ্ট্রধর্ম ইসলামকে বাদ দিয়ে দেব। সংসদে তুলব’—এটা উনি কী বললেন? উনি কিন্তু মুসলমান। নামও মুসলমান, আমরা জানিও মুসলমান।”তথ্য প্রতিমন্ত্রীকে চ্যালেঞ্জ করে সাঈদ খোকন বলেন, ‘ইসলাম থেকে নিজেকে ত্যাগ করে দেখেন, দুই দিন মন্ত্রী থাকতে পারেন কি না বাংলাদেশে, দেখেন এমপি থাকতে পারেন কি না। বড় বড় কথা বলেন!’বাংলাদেশ জমঈয়তে আহলে হাদিসের আহ্বায়ক ও সাবেক আইজিপি বীর মুক্তিযোদ্ধা মুহাম্মদ রুহুল আমীনের সভাপতিত্বে গত শনিবার সংগঠনটির কেন্দ্রীয় কাউন্সিল অধিবেশন ও জেনারেল কমিটির সভায় তিনি এসব কথা বলেন। অনুষ্ঠানে প্রধান অতিথি ছিলেন ডাক, টেলিযোগাযোগ ও তথ্যপ্রযুক্তি মন্ত্রণালয়ের সংসদীয় স্থায়ী কমিটির সভাপতি এ কে এম রহমতুল্লাহ এমপি।



284559,300376
আওয়ামী লীগের বিদ্রোহী প্রার্থী দেড় হাজারের বেশি
রাজনীতি
প্রকাশ : ১৮ অক্টোবর ২০২১, ১২:৩৮
দ্বিতীয় ধাপে ৮৪৮টি ইউনিয়ন পরিষদ নির্বাচনের তপশিল ঘোষণা করা হয়। তবে মনোনয়নপত্র দাখিল হয়েছে ৮৪৬টিতে। দুটি ইউনিয়ন পরিষদ নির্বাচন স্থগিত করা হয়েছে।এই ধাপের ৮৪৬টি ইউনিয়ন পরিষদে চেয়ারম্যান পদে মনোনয়নপত্র দাখিল করেছেন ৪ হাজার ৮০ জন। তাদের মধ্যে ২ হাজার ৬৫৫ জনই স্বতন্ত্র। এর মধ্যে দেড় হাজারের বেশি আছেন আওয়ামী লীগের বিদ্রোহী প্রার্থী।এই নির্বাচনে ৮৩৮টিতে ক্ষমতাসীন আওয়ামী লীগের প্রার্থী চেয়ারম্যান পদে মনোনয়নপত্র জমা দিয়েছেন। গোপালগঞ্জের কাশিয়ানী উপজেলার সাতটিতে এবং রাঙ্গামাটি জেলার বরকল উপজেলার একটিতে এই দলের কোনো প্রার্থী নেই।আওয়ামী লীগ সূত্রে জানা গেছে, এসব ইউপিতে চেয়ারম্যান পদে প্রার্থী উন্মুক্ত রাখা হয়েছে।



284560,300377
সারা পৃথিবীই শিশুদের জন্য নিরাপদ হয়ে উঠুক
মতামত
প্রকাশ : ১৮ অক্টোবর ২০২১, ১৫:৫২
১৯৬৪ সাল। সময়টা ছিল লড়াই আর যুদ্ধের উত্তেজনায় মুখর। তত্কালীন পূর্ব পাকিস্তানে ঘটে চলেছে ঐতিহাসিক ও রাজনৈতিক গুরুত্বপূর্ণ ঘটনা। ঐ সময় সমগ্র পাকিস্তানে প্রেসিডেন্ট নির্বাচনের ডামাডোল। একদিকে প্রেসিডেন্ট আইয়ুব খান, অন্যদিকে সম্মিলিত বিরোধী দলের প্রার্থী কায়দে আজম মুহম্মদ আলী জিন্নাহর বোন ফাতেমা জিন্নাহ। অনিশ্চয়তা আর অন্ধকারের মাঝেও এই অঞ্চলের মানুষ স্বাধীনতার স্বপ্ন দেখছে। যিনি এই স্বপ্নের বাস্তবায়ন ঘটিয়ে বাঙালি জাতিকে এনে দেবেন মুক্তির স্বাদ; বাঙালির সেই অবিসংবাদিত নেতা বঙ্গবন্ধু শেখ মুজিবুর রহমানের ঘর আলো করে জন্ম নিল এক ছোট্ট দেবশিশু১৯৬৪ সালের ১৮ অক্টোবর ধানমন্ডির ৩২ নম্বর সড়কে বঙ্গবন্ধুর ঐতিহাসিক বাড়িতে শেখ রাসেলের জন্ম। রাসেলের যেদিন জন্ম হয়, বঙ্গবন্ধু সেদিন ফাতেমা জিন্নাহর পক্ষে প্রচারণায় অংশগ্রহণের জন্য চট্টগ্রামে অবস্থান করছিলেন। জন্মের সময় বাবা কাছে না থাকলেও ১৯৭৫ সালের ১৫ আগস্ট পিতা-পুত্রের চিরপ্রস্থান ঘটেছিল একসঙ্গেই।ছোট ছেলের রাসেল নামটি রেখেছিলেন বঙ্গবন্ধু শেখ মুজিবুর রহমান। তার প্রিয় লেখক ছিলেন পৃথিবী বিখ্যাত ব্রিটিশ দার্শনিক সাহিত্যে নোবেল পুরস্কারপ্রাপ্ত বার্ট্রান্ড রাসেল। তিনি কেবল একজন দার্শনিকই ছিলেন না। বিজ্ঞানী ছিলেন। ছিলেন পারমাণবিক যুদ্ধবিরোধী আন্দোলনের একজন বড় মাপের বিশ্বনেতাও। পৃথিবীটাকে মানুষের বসবাসের জন্য সুন্দর ও শান্তিময় করার লক্ষ্যে কাজ করে গেছেন তিনি নিরলস। বার্ট্রান্ড রাসেলের নামের সঙ্গে মিলিয়ে বঙ্গবন্ধু পরিবারের সর্বকনিষ্ঠ সদস্যের নাম রাখলেন রাসেল। শেখ রাসেল। এই নামকে ঘিরে নিশ্চয়ই বঙ্গবন্ধুর মহত্ কোনো স্বপ্ন বা আকাঙ্ক্ষা ছিল। কত আশা ছিল তার ছেলে বড় হয়ে জগত্খ্যাত হয়ে উঠবে একদিন। কত সাধই না মানুষের অপূর্ণ থেকে যায়!শিশু রাসেলের ভুবন ছিল তার পিতা-মাতা বঙ্গবন্ধু শেখ মুজিবুর রহমান ও শেখ ফজিলাতুন নেসা মুজিব, বোন শেখ হাসিনা ও শেখ রেহানা এবং ভাই শেখ কামাল ও শেখ জামালকে ঘিরে। তাদের সবার ভালোবাসার ধন ছিলেন ছোট্ট রাসেল। রাসেলের জীবনের বেশির ভাগ সময়ই কেটেছে বাবা মুজিবকে ছাড়া। কারণ, বাবা মুজিব রাজনৈতিক বন্দি হয়ে কারাগারে ছিলেন দিনের পর দিন। শেখ রাসেল বেশ কয়েকবারই কারাগারে বঙ্গবন্ধুর সঙ্গে দেখা করেছেন। তবে তার প্রথম কারাগার দেখা ১৯৬৬ সালের ৮ মে। পিতার গ্রেপ্তারের পর।কারাগারে দেখা করার সময় রাসেল কিছুতেই তার বাবাকে রেখে আসতে চাইত না। এ কারণে তার মন খারাপ থাকত। ‘কারাগারের রোজনামচা’য় ১৯৬৬ সালের ১৫ জুনের দিনলিপিতে রাসেলকে নিয়ে বঙ্গবন্ধু লিখেছেন, “১৮ মাসের রাসেল জেল অফিসে এসে একটুও হাসে না—যে পর্যন্ত আমাকে না দেখে। দেখলাম, দূর থেকে পূর্বের মতোই ‘আব্বা আব্বা’ বলে চিত্কার করছে। জেল গেট দিয়ে একটা মালবোঝাই ট্রাক ঢুকছিল। আমি তাই জানালায় দাঁড়াইয়া ওকে আদর করলাম। একটু পরেই ভেতরে যেতেই রাসেল আমার গলা ধরে হেসে দিল। ওরা বলল, আমি না আসা পর্যন্ত শুধু জানালার দিকে চেয়ে থাকে, বলে ‘আব্বার বাড়ি’। এখন ধারণা হয়েছে, এটা ওর আব্বার বাড়ি। যাবার সময় হলে ওকে ফাঁকি দিতে হয়।”শিশু রাসেল ছিল অভিমানী। এ নিয়ে বঙ্গবন্ধু নিজেই লিখেছেন ‘কারগারের রোজনামচা’য়। ১৯৬৭ সালের ১৪-১৫ এপ্রিল অন্যান্য প্রসঙ্গ ছাড়াও বঙ্গবন্ধু রাসেলকে নিয়ে লিখেছেন, ‘জেল গেটে যখন উপস্থিত হলাম, ছোট ছেলেটা আজ আর বাইরে এসে দাঁড়াইয়া নাই দেখে আশ্চর্যই হলাম। আমি যখন রুমের ভিতর যেয়ে ওকে কোলে করলাম, আমার গলা ধরে ‘আব্বা’, ‘আব্বা’ করে কয়েকবার ডাক দিয়ে ওর মার কোলে যেয়ে ‘আব্বা’ ‘আব্বা’ করে ডাকতে শুরু করল। ওর মাকে ‘আব্বা’ বলে। আমি জিজ্ঞাসা করলাম, ‘ব্যাপার কী?’ ওর মা বলল, “বাড়িতে ‘আব্বা’ ‘আব্বা’ করে কাঁদে তাই ওকে বলেছি আমাকে ‘আব্বা’ বলে ডাকতে। রাসেল ‘আব্বা’ ‘আব্বা’ বলে ডাকতে লাগল। যেই আমি জবাব দেই, সেই ওর মার গলা ধরে বলে, ‘তুমি আমার আব্বা।’ আমার উপর অভিমান করেছে বলে মনে হয়। এখন আর বিদায়ের সময় আমাকে নিয়ে যেতে চায় না।”শিশু রাসেলকেও কাটাতে হয় বন্দিজীবন। অত্যন্ত কষ্টকর ছিল তার দিনগুলো। তার বন্দিত্ব সম্পর্কে বোন শেখ হাসিনা ‘আমাদের ছোট রাসেল সোনা’ নিবন্ধে লিখেছেন, ‘ছোট্ট রাসেলও বন্দি জীবন-যাপন শুরু করে। ঠিকমতো খাবার-দাবার নেই। কোন খেলনা নেই, বইপত্র নেই, কী কষ্টের দিন যে ওর জন্য শুরু হলো। বন্দিখানায় থাকতে আব্বার কোন খবর আমরা জানি না। কোথায় আছেন কেমন আছেন কিছুই জানি না। প্রথম দিকে রাসেল আব্বার জন্য খুব কান্নাকাটি করত। তার ওপর আদরের কামাল ভাইকে পাচ্ছে না, সেটাও ওর জন্য কষ্টকর।’ (ইতিহাসের মহানায়ক, পৃষ্ঠা ২১)। ছোট থেকে বাবা শেখ মুজিবুর রহমানকে কারাগারে দেখতে দেখতে বড় হওয়া রাসেল অজান্তেই চাপা স্বভাবের হয়ে উঠেছিল। বঙ্গবন্ধুকন্যা প্রধানমন্ত্রী শেখ হাসিনা সে বিষয়ে বক্তৃতায় বলেন, ‘খুব চাপা স্বভাবের ছিল। সহজে নিজের কিছু বলত না। তার চোখে যখন পানি, চোখে পানি কেন জানতে চাইলে বলত, চোখে যেন কী পড়েছে। ওইটুকু ছোট বাচ্চা, নিজের মনের ব্যথাটা পর্যন্ত কীভাবে লুকিয়ে রাখতে হয় শিখেছিল।’শেখ রাসেল ছিল বন্ধুবত্সল, গরিবদের জন্য ছিল তার দরদ, মমতা। জাতির পিতার গ্রামের বাড়ি টুঙ্গিপাড়ায় যখন সে যেত, তখন গ্রামের ছেলেদের জন্য সে জামা নিয়ে যেত। তাদের উপহার দিত। আজ শেখ রাসেল বেঁচে থাকলে দেশ একজন মানবদরদি মানুষ পেত।শেখ রাসেলের এই ছোট্ট জীবন আমাদের জন্য অনেক শিক্ষণীয়। প্রথমত, আমাদের শিশুরা যদি শেখ রাসেলকে আদর্শ হিসেবে বিবেচনা করে তার মতো বেড়ে ওঠে, তাহলে আমরা আদর্শ শিশু পাব। যাদের হাত ধরে বিনির্মিত হবে আগামী দিনের চেতনার নাগরিক। শিশুদের তাই শেখ রাসেলের ছোট্ট জীবনটা জানাতে হবে, যাতে শিশুরা অনাবিল সুন্দরের সৌন্দর্যে বেড়ে ওঠে, হাসতে পারে, খেলতে পারে, দুষ্টুমি করতে পারে, বন্ধুত্ব করতে পারে, গরিব মানুষকে ভালোবাসতে পারে। এভাবে যদি প্রতিটি শিশু বেড়ে ওঠে, তাহলে এই শিশুরা বড় হয়ে আলোকিত মানুষ হতে পারে।শেখ রাসেল নিজেকে কীভাবে গড়ে তুলত তা বলার উপায় নেই। তবে পারিবারিক ঐতিহ্য, আদর্শের উত্তরাধিকার তার চরিত্র গঠনে যে গুরুত্বপূর্ণ ভূমিকা রাখত, তাতে সন্দেহ নেই। সেই দৃষ্টিকোণ থেকে বলা যায়, অন্তত এই দেশ, দেশের মানুষের প্রতি গভীর ভালোবাসা আর দায়িত্ববোধ থাকত তার অন্তর ও চেতনা জুড়ে। পরিণত হয়ে উঠত দায়িত্ব গ্রহণ করার জন্য। তার আগ্রহের বিষয়গুলো আয়ত্ত করে সেখানে তাত্পর্যপূর্ণ অবদান রাখতে পারত। সেটিই স্বাভাবিক ছিল তার জন্য। আজ রাসেল থাকলে একজন মেধাবী মানুষ বাংলাদেশকে এগিয়ে নেওয়ার সংগ্রামে থাকত প্রথম সারিতে।দুর্ভাগ্য এই যে, জীবনের পথ, ইতিহাসের গতিধারা সব সময় স্বাভাবিক সূত্র ধরে এগোয় না। অনভিপ্রেত বহু ঘটনা এসে সেই যাত্রাপথ বিপত্সংকুল করে তোলে, বাঁক ঘুরিয়ে দেয়, ভিন্ন খাতে নিয়ে যায়। তখন আবার সঠিক পথে ফিরতে প্রয়োজন হয় কঠিন সংগ্রামের। ১৯৭৫ সালের ১৫ আগস্টের হত্যাকাণ্ডের ভেতর দিয়ে এমনি এক ভ্রান্ত পথে পরিচালিত করা হয়েছিল এই দেশকে। এরই নির্মম শিকার হয়েছিল শিশু শেখ রাসেল। ফলে তার জন্মদিনটি আনন্দ নয়, বরং বেদনাই বয়ে আনে বিবেকবান মানুষের কাছে।শেখ রাসেলের সেই বেদনাঘন জন্মদিনে আমরা সমাগত। আমরা শেখ রাসেলের পাশাপাশি জাতির পিতা বঙ্গবন্ধু শেখ মুজিবুর রহমানসহ ১৯৭৫ সালের ১৫ই আগস্টের শহিদদের স্মৃতিও এই দিনে স্মরণ করি। একাত্তরের পরাজিত ঘাতক বাহিনী দেশ থেকে মহান মুক্তিযুদ্ধের চেতনা মুছে দিতে এই হত্যাযজ্ঞ চালিয়েছিল। আর আইন করে সেই আত্মস্বীকৃত খুনিদের দায়মুক্তি দেওয়া হয়েছিল। আশার কথা হলো, বঙ্গবন্ধুকন্যা প্রধানমন্ত্রী শেখ হাসিনা সেই দায়মুক্তি অধ্যাদেশ বাতিল করে খুনিদের বিচারের আওতায় এনে বিচারহীনতার সংস্কৃতি থেকে দেশকে মুক্ত করেন।শেখ রাসেলের জন্মদিন ১৮ অক্টোবর এ বছর থেকে ‘জাতীয় দিবস’ হিসেবে পালন করা হবে। তথ্য ও যোগাযোগপ্রযুক্তি বিভাগ শেখ রাসেল দিবস পালনের প্রস্তাব ও যৌক্তিকতা মন্ত্রিসভায় পেশ করে। ২৩ আগস্ট ২০২১, মন্ত্রিসভার বৈঠকে শেখ রাসেল দিবস ‘ক’ শ্রেণিভুক্ত দিবস হিসেবে পালনের বিষয়ে অনুমোদন দেওয়া হয়। এর জন্য আমরা আইসিটি বিভাগের পক্ষ থেকে মাননীয় প্রধানমন্ত্রী শেখ হাসিনাকে আন্তরিক ধন্যবাদ ও কৃতজ্ঞতা জানাই।শিশু শেখ রাসেলের অকালপ্রয়াণের শোক-দুঃখ কোনো দিন শেষ হওয়ার নয়। শেখ রাসেলের জন্মদিনে আমাদের কামনা শুধু আমাদের দেশ নয়, সারা পৃথিবীই শিশুদের জন্য নিরাপদ হয়ে উঠুক। হানাহানির অবসান হোক, প্রতিষ্ঠিত হোক চিরকাঙ্ক্ষিত শান্তি।লেখক :প্রতিমন্ত্রী, তথ্য ও যোগাযোগপ্রযুক্তি বিভাগ



284561,300378
সবার দাবি এক হলে দোষী শনাক্তে দেরি কেন?
মতামত
প্রকাশ : ১৮ অক্টোবর ২০২১, ১৫:৫৭
সবার দাবি এক। অবিলম্বে দোষীদের শনাক্ত করা হোক। কুমিল্লায় নানুয়া দীঘিরপাড় পূজামণ্ডপে পবিত্র কোরআন শরিফ অবমাননার ঘটনায় দেশের সব মহল নিন্দা জানাচ্ছে এবং রাজনৈতিক দলসহ বিভিন্ন অরাজনৈতিক সংগঠনও সাম্প্রদায়িক সম্প্রীতি বজায় রাখার কথায় তৎপর হয়ে উঠেছে। তারা দোষীদের শাস্তি দাবি করে চলেছেন। এজন্য তদন্ত কমিটি গঠিত হয়েছে। আজকাল প্রযুক্তির যুগে তদন্ত করা বেশ সহজ এবং দ্রুত অপরাধীকে শনাক্ত করা যায়। তবু কেন দেরি হচ্ছে? তাই বিষয়টি নিয়ে যারপরনাই সন্দেহ শুরু হয়েছে।সিসি ক্যামেরা ও সশরীরে পাহারাদার সবকিছুই ছিল সেখানে। তারা কি ঘুমাচ্ছিল? আইপিএস বা জেনারেটর দিয়ে সার্বক্ষণিক বিদ্যুতের ব্যবস্থা ছিল সব পূজামণ্ডপে। পূজা কমিটির নিজস্ব নিরাপত্তা বাহিনী বা নিরাপত্তা কমিটি ছিল। তাদের সবার হাতে আধুনিক মোবাইল ফোন না থাকার কথা নয়। নিশ্ছিদ্র নিরাপত্তা প্রায় সব পূজামণ্ডপে নেওয়া হয়েছে সরকারি ও বেসরকারিভাবে। তাদের চোখ ও প্রযুক্তির বলয় পেরিয়ে কেউ কুকর্ম করতে ঢুকলে অনায়াসে চিহ্নিত করার কথা। তাহলে এসব নিরাপত্তা ব্যবস্থা নেওয়ার কথা ও সংবাদ কি খুব দুর্বল অথবা শুধু কথার কথা বা ভুয়া?পাহারাদাররা কেউ দেখতে পেল না, কিন্তু সিসিটিভি ক্যামেরার রেকর্ড কী বলে? সরকারি লোকেরা বলছেন, নির্বাচনের আগে দেশের পরিবেশ ঘোলাটে করার জন্য—এটা বিরোধী দলের কাজ। আর বিরোধী পক্ষের লোকেরা দুষছেন সরকারকে। তারা বলছেন, দেশে এখন দ্রব্যমূল্যের ঊর্ধ্বগতি, ডেঙ্গু, চিকিত্সার জন্য অর্থাভাব, স্বর্ণ চোরাচালান, মাদক ব্যবসাসহ নানা সমস্যা আড়াল করে জনগণের দৃষ্টিকে ভিন্ন খাতে প্রবাহিত করার এটা একটা ঘৃণ্য কৌশল। কয়দিন আগে করোনা বেড়ে গেলে মানুষের কথা চিন্তা না করে সিনেমার নায়িকার খবরে মুখর হয়ে উঠেছিল একটি মহল।করোনাকালে প্রযুক্তির ব্যবহার বেড়েছে। প্রযুক্তির উপকারিতা নিয়ে বাহাদুরি করে চলেছে অনেকেই। কিন্তু এখনো বারবার লোডশেডিং, বিদ্যুত্হীনতা ও দ্রুতগতিহীন ইন্টারনেট প্রযুক্তির বড় সীমাবদ্ধতার কারণে এর অসাড় দিকগুলো নিয়ে তেমন কোনো সংবাদ চোখে পড়ে না।বাজার থেকে শুধু মেশিন কিনে লাগালেই হবে না। সেসব মেশিন কতকাল আগের প্রযুক্তি দিয়ে তৈরি তা কেনার আগে যাচাই করতে হবে। এক বছর আগের তৈরি সফটওয়্যার পরের বছরই অচল হয়ে কর্মক্ষমতা হারিয়ে ফেলছে নিত্য-নতুন প্রযুক্তির কাছে। চতুর মেধাবী হ্যাকাররা দিনরাত সেগুলো নিয়ে স্কুল খুলে গবেষণা চালাচ্ছে। তাদের সঙ্গে পাল্লা দিয়ে পেরে উঠতে হলে প্রযুক্তি ব্যবহারকারীকে আরো বেশি কুশলী ও শ্রম দিতে হবে প্রতিদিন। তা করা না গেলে বিদেশের গুদামে পড়ে থাকা সামগ্রী কম দামে কিনে এসব আমদানি নির্ভর, ধার করা প্রযুক্তি আমাদেরকে মুহূর্তেই অন্ধকারের গহিন অতলে ঠেলে দিতে পারে।একশ্রেণির মানুষ যখন বৈজ্ঞানিক যুক্তিতে ঠাঁই নিতে গিয়ে পেরে ওঠে না বা পারে না, তখন না বুঝেই অপরকে দোষারোপ করে। যাকে বলা হয়, ‘উদোর পিণ্ডি বুধোর ঘাড়ে চাপানো’। আমাদের দেশে এই সমস্যা বেশি প্রকট। নিজে বকলম হয়ে কেরানিকে গালাগালি করে সময় পার করে দিতে আমরা খুব ওস্তাদ। আবার কোনো কিছুর গভীর জ্ঞান না থাকলেও তা নিয়ে বাহাদুরি করি।এই মুহূর্তে পবিত্র কোরআন অবমাননাকারীকে শাস্তি দেওয়ার কথা আমরা সবাই বলছি। দাবি করছি কঠিন শাস্তি দেওয়া হোক। সে যে ধর্মেরই হোক না কেন। কেননা তার কারণে সৃষ্ট সহিংসতায় বেশ কয়েক জনের প্রাণহানি ঘটেছে। আইনশৃঙ্খলা বাহিনী বিষয়টি নিয়ে তদন্তে নেমেছে। কিন্তু তার আগেই সরকারের পক্ষ থেকে বলা হচ্ছে, ‘একটি মহল উদ্দেশ্যমূলকভাবে নির্দিষ্ট এজেন্ডা বাস্তবায়ন করছে।’ অপর পক্ষ বলছে, সরকার নিজের স্বার্থে এমন ঘটনা ঘটিয়ে নিজেদের লোক দিয়ে তদন্ত করে কী রিপোর্ট দেবে? এজন্য বেসরকারিভাবে তদন্ত হওয়া দরকার। যেনতেনভাবে তদন্ত করে প্রচারমাধ্যম ব্যবহার করে মানুষকে ভুল বোঝানোর চেষ্টা করা ঠিক হবে না। তাহলে সাম্প্রদায়িকতা উসকে দেওয়ার উসকানিদাতাসহ কাউকেই এজন্য আইনের আওতায় আনা সম্ভব হবে না। যদি প্রভাবশালীরা এর নেপথ্যে থাকে, আইনের লোকেরা মদত দেয় অথবা কেউ এই ধরনের ঘটনার প্লট তৈরি করে প্রতিবেশী বা ভিন দেশের সহানুভূতি লাভের চেষ্টা করে, তাহলে সেটা হবে আরো দুঃখজনক বিষয়; শুধু তা-ই নয়, বেশি ভয়ংকর। দেশে দেশে রাজনীতিতে প্রতিপক্ষকে ঘৃণ্য পন্থায় ঘায়েল করার এরকম অনেক উদাহরণ রয়েছে।তবে ধর্ম নিয়ে খেলা করার পরিণাম কখনোই ভালো হয় না। বিশেষ করে ধর্মীয় বিষয়ে বাড়াবাড়ি করা ভালো কাজ নয়। এটা আমাদের মহানবি (সা.)-এর নিকটও বড় অপছন্দের বিষয়। তাই সব জায়গায় চালাকি না করে যুক্তি, সততা, সত্ কাজ, ন্যায়পরায়ণতা দিয়ে টিকে থাকার চেষ্টায় লিপ্ত হন সবাই। তবেই প্রকৃত অপরাধীকে দ্রুত খুঁজে পাওয়া যেতে পারে এবং সবার দাবি অনুযায়ী অবমাননাকারীকে শাস্তির আওতায় আনতে হবে। অন্যথায়, রাজনৈতিক গ্যাঁড়াকলে পড়ে আজকের এ দাবি আগামীকালই বাসি হয়ে হবে অরণ্যে রোদন মাত্র।লেখক: রাজশাহী বিশ্ববিদ্যালয়ের সামাজিক বিজ্ঞান অনুষদের ডিন, সমাজকর্ম বিভাগের প্রফেসর ও সাবেক চেয়ারম্যান



284562,300379
প্রিয় শাড়ির যত্ন নেবেন যেভাবে
লাইফস্টাইল
প্রকাশ : ১৮ অক্টোবর ২০২১, ১৬:০৪
পূজার একেক দিন একেক শাড়ির চল। সারা বছর এমনিতে শাড়ি পরার আগ্রহ থাকেনা বা তেমন ভাবে পরা হয়না৷ তবু উৎসব, বিশেষত পূজাতে শাড়ি কেনার প্রতি আলাদা এক ধরণের আগ্রহ কাজ করে। পূজাতে নাহয় শাড়ি গায়ে জড়িয়ে বহুত ঘুরাঘুরি হলো। কিন্তু পূজা শেষে তো শাড়িগুলোর একটা গতি করতে হবে। পছন্দের শাড়ি গুছিয়ে না রাখলে নষ্ট হতে পারে। তাই এখনই পূজার ঘুরাঘুরি শেষে শাড়ি গুছিয়ে রাখার জোগাড়যন্ত্র শুরু করে দিতে হবে। সেটাই বা কিভাবে করবেন? তাই জেনে নিন আজ।



284563,300380
অধিক গ্রিন টি পানেই কি কমবে ওজন
লাইফস্টাইল
প্রকাশ : ১৮ অক্টোবর ২০২১, ১৬:০৮
গ্রিন টি খেলেই রোগা হওয়া যায় এহেন ভুল ভাবনাতেই অনেকে গ্রিন টি পান করেন। কিন্তু প্রতিটি খাদ্যাভ্যাস অন্তত স্বাস্থ্য সচেতনতার দিক থেকে বিচার করলে সঠিকভাবে ও সঠিক সময়ে খাওয়া উচিত। অনেকেরই গ্রিন টি কখন, কিভাবে বা কি উপায়ে খেতে হবে তার সম্পর্কে স্পষ্ট ধারণা নেই। অনেকে ঘুম থেকে উঠে খালি পেটে গ্রিন টি পান করেন। এতে নাকি সহজেই রোগা হওয়া যায়। একদমই ভুল ধারণা। এতে উল্টো শরীরের ক্ষতি হয় বলেই বিশেষজ্ঞদের রায়।৫ গ্রাম বা এক চা চামচ গ্রিন টি নিতে হবে। টি ব্যাগ ব্যবহার করলে পরিমাণটা দেখে নিন। মাত্র ফুটোনো গরম পানিতে টি ব্যাগ বা চা পাতা ঢালবেন না। কাপে কিছুক্ষণ পানি ঠাণ্ডা করে তারপর তিন মিনিট টি ব্যাগ বা চা পাতা চুবিয়ে রাখবেন। তারপর পান করতে পারবেন।



