20846
কম্প্রেসার বিস্ফোরণে আহত স্বামী-স্ত্রীর মৃত্যু
অন্যান্য
2022-04-25T11:55:15+06:00
রাজধানীর যাত্রাবাড়ীর কোনাপাড়া এলাকার একটি বাসায় ফ্রিজের কম্প্রেসার বিষ্ফোরণে আহত স্বামী-স্ত্রী মারা গেছেন। রোববার (২৪ এপ্রিল) শেখ হাসিনা জাতীয় বার্ন ও প্লাস্টিক সার্জারি ইনস্টিটিউটে চিকিৎসাধীন অবস্থায় আব্দুল করিম (৩০) ও স্ত্রী খাদিজা আক্তার (২৫) মারা যান। এই ঘটনায় তাদের দুই বছরের মেয়ে ফাতেমার অবস্থাও আশঙ্কাজনক।ঢাকা মেডিক্যাল কলেজ হাসপাতালের পুলিশ ক্যাম্পের ইনচার্জ(পরিদর্শক) মো. বাচ্চু মিয়া বিষয়টি নিশ্চিত করে জানান, মরদেহ ময়নাতদন্তের জন্য ঢামেক মর্গে রাখা হয়েছে। বিষয়টি জানানো হয়েছে সংশ্লিষ্ট থানাকে।এর আগে বুধবার (২০ এপ্রিল) রাত রাজধানীর যাত্রাবাড়ীর কোনাপাড়া এলাকার একটি বাসায় হঠাৎ বিস্ফোরণ হয়। এতে দগ্ধ হন ওই তিনজন। তাদের পরিবার দাবি করছেন, এই বিস্ফোরণ ফ্রিজের কম্প্রেসার থেকে হয়েছে। তবে পুলিশ ও তিতাস গ্যাস জানিয়েছে, ফ্রিজের কম্প্রেসার নয় রান্নাঘরে জমে থাকা গ্যাস থেকে বিস্ফোরণ হয়েছে।শেখ হাসিনা জাতীয় বার্ন ও প্লাস্টিক সার্জারি ইনস্টিটিউটের আবাসিক সার্জন ডা. আইয়ুব হোসেন বলেন, ‘চিকিৎসাধীন অবস্থায় স্ত্রী রাত চারটা ও স্বামী ভোর ছয়টার দিকে মারা যান।’আব্দুল করিমের শরীরে ৫৪ শতাংশ দগ্ধ হয়েছিলো। আর তার স্ত্রী খাদিজা আক্তার দগ্ধ হয়েছিলেন ৯৫ শতাংশ। আর তাদের মেয়ের শরীর ৩৫ শতাংশ দগ্ধ হয়েছে।একাত্তর/এসএ
20847
এনু-রুপনদের সাত বছর করে কারাদণ্ড, চার কোটি টাকা জরিমানা
অন্যান্য
2022-04-25T11:57:47+06:00
অর্থপাচার মামলায় আওয়ামী লীগের বহিষ্কৃত নেতা এনামুল হক ভূঁইয়া এনু ও রুপন ভূঁইয়াসহ ১১ আসামিকে সাত বছর করে কারাদণ্ড দিয়েছে আদালত। একই সঙ্গে চার কোটি টাকা জরিমান করা হয়েছে। রাজধানী ঢাকার ক্রীড়াক্লাব গুলোতে ক্যাসিনো বন্ধে অভিযানের মধ্যে ২০২০ সালের ১৩ জানুয়ারি গ্রেপ্তার করা হয় এই দুই ভাইকে।সোমবার (২৫ এপ্রিল) সকালে ঢাকার বিশেষ জজ আদালত-পাঁচ এর বিচারক ইকবাল হোসেন এই মামলার রায় ঘোষণা করেন। এর আগে রায় ঘোষণার জন্য গত ৬ এপ্রিল দিন ঠিক করা ছিলো। কিন্তু বিচারক ইকবাল হোসেন ছুটিতে থাকায় সেদিন রায় হয়নি। পরে আদালতের ভারপ্রাপ্ত বিচারক মনির কামাল রায় ঘোষণার জন্য ২৫ এপ্রিল দিন ঠিক করেন।আসামির মধ্যে শিপলু, রশিদুল, সহিদুল ও পাভেল মামলার শুরু থেকেই পালিয়ে বেড়াচ্ছেন। জামিনে আছে তুহিন। আর অন্য ছয় আসামি কারাগারে।উল্লেখ্য ক্যাসিনোবিরোধী অভিযানের সময় ২০১৯ সালের ২৪ সেপ্টেম্বর গেণ্ডারিয়া থানা এলাকায় এনু-রুপন, তাদের এক কর্মচারী এবং তাদের এক বন্ধুর বাসায় অভিযান চালায় র্যাব।তাতে নগদ প্রায় পাঁচ কোটি টাকা, আট কেজি সোনা এবং ছয়টি আগ্নেয়াস্ত্র উদ্ধার হয়, যেগুলো জুয়ার টাকায় তৈরি সম্পদ বলে ওই সময় র্যাব জানিয়েছিল।এনুর কর্মচারী আবুল কালাম আজাদের বাড়ি থেকে উদ্ধার করা হয় দুই কোটি টাকা। এ ঘটনায় র্যাব কর্মকর্তা জিয়াউল হাসান ২৫ নভেম্বর ওয়ারী থানায় একটি মামলা করেন।পরে ২০২০ সালের ১৩ জানুয়ারি ভোরে ক্যাসিনোকাণ্ডে জড়িত থাকায় এনু-রুপনকে ঢাকার কেরানীগঞ্জ থেকে গ্রেপ্তার করে পুলিশ। এ সময় তাদের কাছ থেকে ২২টি জমির দলিল, পাঁচটি গাড়ির কাগজপত্র ও ৯১টি ব্যাংক হিসাবে ১৯ কোটি টাকা থাকার প্রমাণ পাওয়া যায়। ২০২০ সালের ২১ জুলাই মামলাটি তদন্ত করে এগারো জনকে অভিযুক্ত করে চার্জশিট দাখিল করেন সিআইডি পুলিশের পরিদর্শক মোহাম্মদ ছাদেক আলী। ২০২১ সালের ৫ জানুয়ারি আসামিদের বিরুদ্ধে অভিযোগ গঠন করে বিচার শুরুর আদেশ দেয় আদালত। বিচার চলাকালে আদালত ২০ জন সাক্ষীর মধ্যে ১০ জনের সাক্ষ্য গ্রহণ করে।একাত্তর/এসি
20848
বিদেশি আক্রমণ বরদাস্ত করবে না আফগানিস্তান: প্রতিরক্ষামন্ত্রী
বিশ্বযোগ
2022-04-25T12:05:23+06:00
পাকিস্তানের বিরুদ্ধে আফগানিস্তানের আকাশসীমা লঙ্ঘনের অভিযোগের পর আফগান প্রতিরক্ষামন্ত্রী ও তালেবানের প্রতিষ্ঠাতার ছেলে বললেন, প্রতিবেশী দেশের 'আক্রমণ' বরদাস্ত করবে না তারা। রোববার (২৪ এপ্রিল) কাবুলে তালেবানের প্রতিষ্ঠাতা মোল্লা মোহাম্মদ ওমরের মৃত্যুবার্ষিকী উপলক্ষে আয়োজিত এক অনুষ্ঠানে তার ছেলে ও ভারপ্রাপ্ত আফগান প্রতিরক্ষামন্ত্রী মোল্লা মোহাম্মদ ইয়াকুব বলেন, 'প্রতিবেশী দেশ ও পৃথিবীর অন্যান্য দেশের কাছ থেকে চ্যালেঞ্জের মুখে আছি আমরা, যার উদাহরণ কুনারে আমাদের এলাকায় আক্রমণ।' তিনি বলেন, দেশের স্বার্থে এবারের মতো এই আক্রমণ বরদাস্ত করলেও, পরেরবার তা নাও করতে পারে আফগানিস্তান। এর আগে আফগান সরকার দাবি করে, কুনার ও খোস্ত প্রদেশে পাকিস্তানের বিমান হামলায় ৩৬ আফগান নাগরিক নিহত হয়েছে। এ হামলার প্রতিয়াদ জানিয়ে গত সপ্তাহে পাকিস্তানের রাষ্ট্রদূতকে তলব করে আফগান পররাষ্ট্র মন্ত্রণালয়। আরও পড়ুন: দুই গোষ্ঠীর লড়াইয়ে সুদানে ১৬৮ জন নিহতএ দাবির প্রেক্ষিতে পাকিস্তানের মন্তব্য জানতে চাইলে এ ব্যাপারে কোনো মন্তব্য করেনি তারা। তবে দেশটির পররাষ্ট্র মন্ত্রণালয়ের এক মুখপাত্র বলেন, পাকিস্তান ও আফগানিস্তান ভাই-ভাই। শান্তি রক্ষায় দুই দেশের মধ্যে দীর্ঘমেয়াদী ও বন্ধুত্বপূর্ণ সম্পর্ক বজায় রাখার আহবান জানান তিনি। পাকিস্তানের সাথে আফগানিস্তানের সীমান্তের দৈর্ঘ্য দুই হাজার ৬০০ কিলোমিটার। গত আগস্টে তালেবান ক্ষমতায় আসার পর থেকে সীমান্তে তৎপরতা বৃদ্ধি করেছে দুই দেশই। একাত্তর/এসজে
20849
সলঙ্গা গণহত্যা দিবস আজ
দেশযোগ
2022-04-25T12:22:40+06:00
সলঙ্গা গণহত্যা দিবস আজ। মহান মুক্তিযুদ্ধের সময় হানাদার পাকিস্তানী বাহিনী সলঙ্গায় ২৫ এপ্রিল দিনটিতে চালায় বর্বর গণহত্যা। পাকিস্তানী সৈন্যরা একযোগে ব্রাশফায়ারে হত্যা করে প্রায় দুই শতাধিক মুক্তিকামী ও নিরীহ মানুষকে। সিরাজগঞ্জের সলঙ্গা থানার মধ্যপাড়া চড়িয়া, পাটধারী, কালিবাড়ী, শিকার মগড়াপাড়া, চড়িয়া শিকার দক্ষিণপাড়া, গোলকপুর, কাচিয়ায় চরে সংঘটিত হয়েছিল এ গণহত্যাযজ্ঞ।বগুড়া-নগরবাড়ী মহাসড়কের সলঙ্গা থানার হাটিকুমরুল গোল চত্বরের অনতিদূরে চড়িয়া শিকার নামক স্থানে রাস্তায় ব্যারিকেডের সম্মুখীন হয়ে যাত্রা বিরতি করে পাকিস্তানি হানাদার বাহিনী। তারা সন্ধান পায় চড়িয়া শিকারের পূর্ব দক্ষিণ পাশে অন্য একটি কাশিনাথপুর গ্রামের।এই গ্রামকেই পাবনা জেলার কাশিনাথপুর মনে করে পাক বাহিনী খুঁজতে থাকে মুক্তিযোদ্ধাদের ঘাটি। তাদের এদেশীয় দোসর রাজাকার আলবদরদের সহযোগিতায় পাক বাহিনী সন্ধান পায় চড়িয়া মধ্যপাড়ায় ডা. শাজাহান আলী, ইয়াকুব আলী ও মোহাম্মাদ আলীসহ অন্যান্যদের প্রচেষ্টায় গড়ে ওঠা মুক্তিযোদ্ধা প্রশিক্ষণ ঘাটির। পাকি বাহিনী সূর্যোদয়ের আগে থেকে গুলি চালাতে শুরু করে এবং একটানা সকাল ৯টা পর্যন্ত গুলি চালায় নিরীহ মানুষের উপর। ভস্মীভূত করে দেয় এলাকার ঘরবাড়ী। তাদের পশুত্বের হাত হতে রেহাই পায়নি কোলের শিশু পর্যন্ত। পাকিস্তানী হায়েনাদের হাত থেকে বেঁচে যাওয়া চড়িয়া মধ্যগ্রামের আবুল কালাম (কাঙ্গাল মণ্ডল) জানান, ওইদিন সকালে পাকিস্তানী হায়েনা বাহিনী গ্রামবাসীদের আব্দুল মজিদের পুকুরের পাশে, ইয়ার আলীর পুকুরের পাশে সারিবদ্ধ দাঁড় করিয়ে নির্মমভাবে গুলি চালায়। ঘটনাস্থলে ৩৫ জনের মৃত্যু হয়। ভাগ্যের জোরে তিনি চারটি গুলি খেয়েও বেঁচে যান। পাক বাহিনীর হত্যাযজ্ঞের শিকার হন চড়িয়া মধ্যপাড়া গ্রামের বাহাজ উদ্দিন, ইয়াকুব আলী, আদম আলীম,  ইউছুব আলী, মেছের উদ্দিন মুন্সী,  ছলিম উদ্দিন, আজিজুল হক, গগন মণ্ডল, ডা. শাহজাহান আলী, মোহাম্মদ আলী, তারা সরকার, কানছু সরকার, আবু বকর প্রামানিক, আবেদ আলী, আব্দুর কাইয়ুম, ডাঃ মুজিবর রহমান, ফজল প্রামানিক, আমানত আলী, আবু তাহের, আহসান আলী, শাহজাহান, কাফি, আবু তালেব, ছানু ফকির, কাঞ্জু প্রামানিক, আব্দুস ছাত্তার, মাহাম খা, দারোগ আলী, মজিবর রহমান, আজিজ, হাকিুমুদ্দীন, আব্দুল মজিদ, পাওমুসা, শমসের আলী, তারা প্রামানিক প্রমুখ। এছাড়াও ওইদিন পাটধারী গ্রামের ২৯ জন, কালীবাড়ী গ্রামের ১৩ জন, শিকার মগপাড়া গ্রামের আটজন, চড়িয়া শিকার দক্ষিণ পাড়া গ্রামের ১০ জন, গোলকপুর গ্রামের পাঁচজন, কাচিয়ার গ্রামের একজনসহ নাম না জানা অনেককে নির্মমভাবে হত্যা করে হানাদার পাকিস্তানী বাহিনী। তবে স্বাধীনতার ৫০ বছর পরও মধ্যপাড়া চড়িয়ার বধ্যভূমি ও শহীদ পরিবার উপেক্ষিত। যাঁদের জীবনের বিনিময়ে রক্তস্নাত স্বাধীনতা লাল সূর্য তাদের কাছে আজও কেউ আসেনি সান্ত্বনার বাণী শোনাতে।শহীদ মিনারে স্থানীয় চড়িয়া জনকল্যাণ সমিতি দিবসটি পালনে নানা কর্মসূচী হাতে নিলেও, মুক্তিযোদ্ধা সংসদ কোন কর্মসূচী গ্রহণ করেনি। শহীদদের পরিবার-স্বজনদের ইচ্ছা, দিবসটি পালনে রাষ্ট্র ও মুক্তিযোদ্ধা সংসদ যথাযথ উদ্যোগ নেবে।  একাত্তর/এসজে
20850
নারায়ণগঞ্জে দুর্বৃত্তের ছুরিকাঘাতে পোশাক শ্রমিক নিহত
দেশযোগ
2022-04-25T12:25:54+06:00
নারায়ণগঞ্জে দুর্বৃত্তের ছুরিকাঘাতে এক পোশাক শ্রমিক নিহত হয়েছেন। সোমবার (২৫ এপ্রিল) ভোরে জেলার ফতুল্লা উপজেলার মাসদাইর তালা ফ্যাক্টরির সামনে থেকে তার লাশ উদ্ধার করেছে পুলিশ।নিহত ব্যক্তির নাম জাহিদ হাসান। তিনি কুমিল্লা দেবিদ্বার থানার শ্রীপুর গ্রামের শহীদুল্লাহর ছেলে। জাহিদ স্থানীয় একটি পোশাক কারাখানায় শ্রমিক হিসেবে কাজ করতেন।স্থানীয়রা জানান, ভোরে রাস্তায় রক্তাক্ত অবস্থায় পড়ে থাকতে দেখে উদ্ধার করে খানপুর হাসপাতালে নিয়ে এলে কর্তব্যরত চিকিৎসক তাকে মৃত ঘোষণা করেন।ফতুল্লা মডেল থানার অফিসার ইনচার্জ রাকিবুজ্জামান জানান, খবর পেয়ে পুলিশ হাসপাতালে গিয়েছে। ময়নাতদন্তের জন্য মরদেহ নারায়ণগঞ্জ জেনারেল হাসপাতালে মর্গে পাঠানো হয়েছে। আরও পড়ুন: কম্প্রেসার বিস্ফোরণে আহত স্বামী-স্ত্রীর মৃত্যুধারণা করা হচ্ছে, জাহিদ ছিনতাইকারীদের কবলে পড়ে থাকতে পারেন। তাদের সঙ্গে ধস্তাধস্তি এক পর্যায়ের ছুরিকাঘাত করলে তার মৃত্যু হয়।ঘটনার রহস্য উদঘাটন ও খুনিদের শনাক্ত করতে পুলিশি অভিযান অব্যাহত রয়েছে।একাত্তর/এসি
20851
প্যারিসে গাড়ির ওপর পুলিশের গুলিতে দুইজন নিহত, আহত এক
বিশ্বযোগ
2022-04-25T12:34:27+06:00
ফ্রান্সের রাজধানী প্যারিসে একটি গাড়ির ওপর পুলিশের ছোঁড়া গুলিতে দুইজন নিহত হয়েছেন। আহত হয়েছেন আরও একজন।রোববার (২৪ এপ্রিল) গভীর রাতে এ ঘটনা ঘটে বলে স্থানীয় একটি রেডিও ও সংবাদপত্রের বরাতে জানিয়েছে সংবাদসংস্থা রয়টার্স। আরও পড়ুন: বিদেশি আক্রমণ বরদাস্ত করবে না আফগানিস্তান: প্রতিরক্ষামন্ত্রীসংবাদমাধ্যমের তথ্যমতে, প্যারিসের পোঁ ন্যুফের কাছে এ ঘটনা ঘটে। একটি গাড়িকে উল্টোপথে চলতে দেখে সেটিকে থামাতে চেয়েছিল পুলিশ। aতারা আরও জানিয়েছে, ঘটনার তদন্ত করছে ফ্রান্সের পুলিশের ওয়াচডগ সংস্থা। একাত্তর/এসজে
20852
ড্যানিস রাজকুমারী নিরাপত্তায় দুইদিন সুন্দরবনে পর্যটক নিষিদ্ধ
দেশযোগ
2022-04-25T13:05:11+06:00
ডেনমার্কের রাজকুমারী ম্যারি এলিজাবেথ ডোনাল্ডসনের সাতক্ষীরা সফর ও সুন্দরবন ভ্রমণে পশ্চিম সুন্দরবন সাতক্ষীরা রেঞ্জ এলাকায় দুই দিন পর্যটক ভ্রমণে নিষেধাজ্ঞা দিয়েছে বন বিভাগ। বন বিভাগ জানিয়েছে আগামী ২৬ ও ২৭ এপ্রিল দুই দিন সুন্দরবনের এই রেঞ্জে কোনো পর্যটক প্রবেশ করতে পারবেনা না।সোমবার (২৫ এপ্রিল) পশ্চিম সুন্দরবন সাতক্ষীরা রেঞ্জের সহকারী বন সংরক্ষক (এসিএফ) এম এ হাসান এ তথ্য জানিয়েছেন।তিনি জানান, বুধবার (২৭ এপ্রিল) ড্যানিস রাজকুমারী শ্যামনগরে আসবেন। সফরে সুন্দরবন ভ্রমণ ও বনবিভাগের কর্মকর্তাদের সঙ্গে তিনি মতবিনিময় করবেন।বন কর্মকর্তা বলেন, রাজকুমারীর সার্বিক নিরাপত্তার বিষয়টি মাথায় রেখে ২৬ ও ২৭ এপ্রিল সাতক্ষীরা রেঞ্জের সুন্দরবন ভ্রমণের সব ধরনের পাস বন্ধ রাখাহয়েছে। এ সময়ের মধ্যে কেউ সুন্দরবনে প্রবেশ করতে পারবে না। ২৮ এপ্রিল থেকে সুন্দরবন ভ্রমণের অনুমতি দেওয়া হবে।সাতক্ষীরা তথ্য অফিস থেকে সরবরাহ করা সফর সূচিতে জানা গেছে, রাজকুমারী সকাল সাড়ে ৯টার দিকে শ্যামনগরের টাইগার পয়েন্টে একটি হেলিকপ্টারযোগে অবতরণ করবেন। সেখান থেকে গাড়িতে মুন্সিগঞ্জ ইউনিয়নের কুলতলী এলাকায় জলবায়ু সহনশীল কৃষি দেখবেন। পরে সুন্দরবন উপকূলের ‘আকাশ লীনা ইকো ট্যুরিজম’ ইকোপার্ক পরিদর্শন করবেন।আরও পড়ুন: তিন দিনের সফরে ডেনমার্কের রাজকুমারী ঢাকায়তাছাড়া জলবায়ু ঝুঁকিপূর্ণ জনগোষ্ঠীর বসবাস এলাকায় সাইক্লোন শেল্টার ও বেড়িবাঁধ পরিদর্শন, বাঁধের পাশে বসবাসকারী দুর্যোগে ক্ষতিগ্রস্ত মানুষের সঙ্গে কথা বলবেন। দুপুরে বুড়িগোয়ালীনি ইউনয়িনের বরসা রিসোর্টে অবস্থান করবেন। সেখানে সংবাদকর্মীদের সঙ্গে কথা বলবেন। এছাড়া সুন্দরবন ভ্রমণ করবেন ড্যানিস রাজকুমারী।একাত্তর/এসি
20853
নদীতে নিখোঁজের দুই দিন পর শিশুর মরদেহ উদ্ধার
দেশযোগ
2022-04-25T13:26:39+06:00
পটুয়াখালীতে অন্য শিশুদের সঙ্গে নদী গোসল করতে নেমে দুই দিন নিখোঁজ থাকা শিশুর মরদেহ উদ্ধার করেছে পুলিশ। সোমবার (২৫ এপ্রিল) সকাল ছয়টার দিকে দুমকি উপজেলা লোহানিয়া নদীর চরগরবদী ফেরিঘাট সংলগ্ন এলাকা থেকে শিশুটির মরদেহ উদ্ধার করা হয়।শিশুটির নাম জিহাদ (৮)। সে উপজেলার উত্তর মুরাদিয়া গ্রামের অটোচালক মিন্টু মিয়ার ছেলে।এর আগে শনিবার (২৩ এপ্রিল) ওই গ্রামের লোহানিয়া নদীতে সমবয়সী অন্য শিশুদের সঙ্গে গোসল করতে গিয়ে নিখোঁজ হয় জাহিদ।আরও পড়ুন: বাঘের মুখ থেকে ফিরে মানুষের পেটে গেলো গরুটিমুরা‌দিয়া ইউনিয়নের চেয়ারম্যান মিজানুর রহমান সিকদার জানান, জাহিদ নদীতে নিখোঁজের পর পটুয়াখালী ফায়ার সার্ভিসের ডুবুরি দল উদ্ধার অভিযান চালিয়ে সন্ধান করতে পারেনি। পরে সোমবার সকালে স্থানীয় লোকজন নদী‌তে শিশুটির মরদেহ ভাসতে দেখে দুম‌কি থানায় খবর দিলে পুলিশ গিয়ে মরদেহ উদ্ধার করেন।দুমকি থানা অফিসার ইনচার্জ মো. আবদুস সালাম বলেন, লাশ দাফনের জন্য পরিবারের কাছে হস্তান্তর করা হয়েছে।একাত্তর/এসি
20854
তেঁতুলতলায় নয়, থানার জন্য বিকল্প জায়গা খোঁজার নির্দেশ
অন্যান্য
2022-04-25T13:34:20+06:00
রাজধানীর কলাবাগানের তেঁতুলতলা মাঠ বাদ দিয়ে থানা ভবন নির্মাণের জন্য বিকল্প জায়গা খুঁজে বের করার নির্দেশ দিয়েছেন স্বরাষ্ট্রমন্ত্রী আসাদুজ্জামান খান কামাল।সোমবার (২৫ এপ্রিল) তেজগাঁও বিজ্ঞান কলেজে ঈদ সামগ্রী বিতরণের অনুষ্ঠান শেষে সাংবাদিকদের প্রশ্নের জবাবে তিনি একথা বলেন।স্বরাষ্ট্রমন্ত্রী জানান, কলাবাগানের তেঁতুলতলা মাঠ জেলা প্রশাসকের চিহ্নিত করা একটি খাস জমি হওয়ার কারণেই সেখানে থানা ভবন নির্মাণের সিদ্ধান্ত হয়েছে।তিনি বলেন, মাঠেরও প্রয়োজন আছে খেলাধুলার জন্য। সে কারণে থানা ভবন করার জন্য বিকল্প জায়গা খুঁজে বের করতে ঢাকা উত্তর সিটি কর্পোরেশনের (ডিএনসিসি) মেয়রকে নির্দেশনা দেওয়া হয়েছে। যদি না পাওয়া যায় তাহলে আলোচনার মাধ্যমে থানা ভবন নির্মাণের সিদ্ধান্ত নেওয়া হবে।আসাদুজ্জামান খান বলেন, আমাদের নতুন প্রজন্মের জন্য খেলাধুলা করতে মাঠের প্রয়োজন। তাই খেলার মাঠ যেন থাকে সেজন্য খেলার মাঠের ব্যবস্থাও করা দরকার।তবে বিকল্প জায়গা পাওয়া না গেলে আইনশৃঙ্খলা রক্ষাকারী বাহিনীর জন্য এই থানা ভবন নির্মাণ অতীব জরুরী উল্লেখ করেন স্বরাষ্ট্রমন্ত্রী।থানা ভবন নির্মাণের প্রতিবাদ করায় মা ও ছেলেকে আটক করার প্রসঙ্গে স্বরাষ্ট্রমন্ত্রী বলেন, তারা সরাসরি ফেসবুক লাইভে এসে এমন কিছু প্রচার করছিল যা অসঙ্গতিপূর্ণ। তাদেরকে বারবার নিভৃত করার চেষ্টা করেও নিভৃত করা যায়নি বলেই তাদেরকে জিজ্ঞাসাবাদ করতে থানায় নেওয়া হয়েছিল এবং তার পরে তাদের ছেড়ে দেওয়া হয়েছে।রোববার (২৪ এপ্রিল) সকালে রাজধানীর কলাবাগানের তেঁতুলতলা মাঠে ভবন নির্মাণের প্রতিবাদ করায় সৈয়দা রত্না নামে এক নারী ও তার ছেলে ঈসা আব্দুল্লাহকে আটক করে পুলিশ।এদিন সকালে সৈয়দা রত্না মাঠে ভবন নির্মাণের প্রতিবাদে সামাজিক যোগাযোগ মাধ্যমে লাইভ করছিলেন। লাইভ দেওয়ার সময় তাকে আটক করা হয়।এরপর রাত সাড়ে ১১টার দিকে তাদের মুক্তির দাবিতে কলাবাগান থানার সামনে বিক্ষোভ করে স্থানীয় বাসিন্দা, মানবাধিকারকর্মী ও সাংস্কৃতিক সংগঠনের নেতাকর্মীরা।বিক্ষোভকারীদের হাতে ‘হে পুলিশ আমার মা কই’, ‘পুলিশ আমার বোন কোথায়’, ‘পুলিশ আমার ভাই কোথায়’, ‘মাঠ দখল করে থানা চাই না’ ইত্যাদি স্লোগান লেখা প্ল্যাকার্ড দেখা যায়।পরে রাত পৌনে ১২টার দিকে প্রতিবাদকারী মা সৈয়দা রত্না ও তার ছেলে ইসা আব্দুল্লাহ সাদেকিন পিয়াংশুককে মুচলেকা নিয়ে ছেড়ে দেয় পুলিশ।পুলিশ বলছে, সরকারি কাজে বাধা দেওয়ায় দুজনকে আটক করা হয়েছে। সরকারি কাজে বাধা দেওয়ার অভিযোগে ওই নারীর বিরুদ্ধে মামলা হবে।কলাবাগানের স্থানীয় বাসিন্দারা জানান, তেঁতুলতলা মাঠের এক বিঘা জমি একজন বিহারির মালিকানায় ছিল। ১৯৭১ সালের স্বাধীনতাযুদ্ধের পর তিনি আর দেশে ফেরেননি। সেই জায়গাটিতে স্থানীয় শিশু-কিশোররা খেলাধুলা করত। সরকারি খাসজমি হিসেবে নথিভুক্ত এই ফাঁকা জায়গাটিতে থানা করতে বরাদ্দ দিয়েছে সরকার। এরপর থেকেই সেই জায়গাটি খেলাধুলার জন্য ফাঁকা রাখার দাবি উঠেছে।একাত্তর/এসএ
20855
বেইজিংয়েও করোনার হানা, গণপরীক্ষার ঘোষণা
বিশ্বযোগ
2022-04-25T13:36:41+06:00
সাংহাইয়ের পর এবার চীনের রাজধানী বেইজিংয়ে হানা দিয়েছে করোনা ভাইরাস। তবে সাংহাই পরিস্থিতি এড়াতে এরিমধ্যে রাজধানীজুড়ে গণপরীক্ষা করার ঘোষণা দিয়েছেন কর্তৃপক্ষ।বেইজিংয়ের চাওইয়াং এলাকায় গেলো সপ্তাহান্তে ২৬ জন করোনা পজেটিভ শনাক্ত হবার পর গণ পরীক্ষার ঘোষণা দিলো বেইজিং কর্তৃপক্ষ। ঘোষণার পরপরই বেইজিংজুড়ে আতঙ্ক ছড়িয়ে পড়েছে। বিভিন্ন বিপণীকেন্দ্রে অস্বাভাবিক ভিড় ও ক্রেতার লম্বা লাইন দেখা দিয়েছে। যদিও কর্তৃপক্ষ বলছে, খাদ্য ঘাটতি নেই।করোনা শনাক্তে গণপরীক্ষার ঘোষণা দেয়ায় বেইজিংবাসী মনে করছে, তাদের ওপরও সাংহাইয়ের মতো কঠিন লকডাউন ও বিধিনিষেধ নেমে আসতে পারে। সেজন্য কেনাকাটায় এত ভিড়।উল্লেখ্য, করোনা ভাইরাস প্রতিরোধে সাংহাইয়ে প্রায় আড়াই কোটি মানুষকে দুই সপ্তাহের বেশি কঠিন লকডাউনের মধ্যে থাকতে হয়েছে। করোনা আক্রান্তদের থাকতে হয়ে আলাদা স্থানে।চীনের রোগ নিয়ন্ত্রণ কেন্দ্রে জানিয়েছে, চাওইয়াং এলাকার ৩৫ লাখ মানুষের সবাইকে তিন দফা করোনা পরীক্ষার মধ্যে দিয়ে যেতে হবে। বেইজিংয়ের সব ঘনবসতির এলাকা এটিই।এই ঘোষণার পরপরই চাওইয়াংয়ের বাসিন্দারা নিত্যপণ্য ও খাবার সংগ্রহের জন্য হুড়োহুড়ি শুরু করে দেয়। সেখানের গ্রোসারিগুলোতে লম্বা লাইন পড়ে যায়। শুধু চাওইয়াং নয় বেইজিংয়ের কেন্দ্রেও এর প্রভাব পড়েছে। সেখানের বড় বড় সুপার শপেও ক্রেতার ভিড়ি বেড়ে গেছে এবং এই সামাল দিতে বিক্রির সময় বাড়িয়ে দেয়া হয়েছে। চীনের রাষ্ট্রীয় নিয়ন্ত্রিত সংবাদ সংস্থা দ্যা গ্লোবাল টাইমস জানিয়েছে, বেইজিংয়ের সুপার শপগুলো তাজা খাদ্য, মাছ ও মাংস, ডিম এবং সবজির সরবরাহ বাড়িয়েছে। আরও পড়ুন: প্যারিসে গাড়ির ওপর পুলিশের গুলিতে দুইজন নিহত, আহত একবেইজিংয়ের রোগ প্রতিরোধ ও নিয়ন্ত্রণ কেন্দ্রের এক কর্মকর্তা জানিয়েছেন, গণপরীক্ষার ফল দেখে তারা পরবর্তী পদক্ষেপ নেবেন। তবে তাদের অনুমান সামনে করোনার বিস্তার বাড়বে।উল্লেখ্য, গত মার্চে সাংহাইতে করোনা ছড়িয়ে পড়ার পর এখন পর্যন্ত চার লাখের বেশি পজেটিভ শনাক্ত হয়েছেন। এদের মধ্যে মারা গেছেন ৫১ জন। যা শহরটির জন্য একটি রেকর্ড। একাত্তর/এসি
20856
মুমিনুলের মাথায় হাত, কামড়াচ্ছেন দাঁতে দাঁত
অন্যান্য

20857
ইউক্রেন সীমান্তের এক রুশ শহরে দুই আগুন
বিশ্বযোগ
2022-04-25T13:45:11+06:00
ইউক্রেন সীমান্তের কাছে রাশিয়ার শহর ব্রায়ানস্কে দুটি
আগুন লাগার খবর পাওয়া গেছে। রুশ পরিষেবার বরাত দিয়ে রাশিয়ান মিডিয়া এ খবর দিয়েছে।বিসিবি জানিয়েছে, সোমবার (২৫ এপ্রিল) সকালের এই দুই আগুনের একটি
শহরের এক তেলের ডিপোতে লেগেছে। তবে দ্বিতীয় আগুনের ঘটনা কোথায় সেটি সম্পর্কে এখনও
কিছু জানানো হয়নি। রুশ কর্মকর্তারা দাবি করেছেন, দুই আগুনের ঘটনায়
হতাহতের কোন খবন নেই। এজন্য ঘটনাস্থল থেকে লোকজনকে সরিয়ে নেয়ার মতোও কোন পরিস্থিতি
তৈরি হয়নি। আগুনের কোনো কারণ এখনও জানানো হয়নি। ইউক্রেনে যুদ্ধের
সঙ্গে এসব আগুনের কোন সম্পর্কে আছে কিনা, তাৎক্ষণিকভাবে তার কোনো ইঙ্গিত পাওয়া
যায়নি। তবে একই অঞ্চলে কিছুদিন আগে বিমান হামলা চালানোয়
ইউক্রেনকে অভিযুক্ত করেছিলো রাশিয়া। যদিও সেই অভিযোগের জবাবে কিয়েভ কোন
প্রতিক্রিয়া দেয়নি। ব্রায়ানস্কের বাসিন্দারা রাশিয়ার রাই নিউজ এজেন্সিকে
জানিয়েছে, তারা দুটো বিস্ফোরণের শব্দ শুনতে পেয়েছেন। তবে সেই সময়ে আকাশে কোন
হেলিকপ্টার উড়তে দেখেননি। এরিমধ্যে দুই আগুনের ভিডিও সামাজিক মাধ্যমে ছড়িয়ে
পড়েছে। সেসব ছবিতে দেখা যাচ্ছে, শহরটিতে দুই বড় আগুন ছড়িয়েছে। তবে এসব ভিডিওর
সতত্য যাচাই করা যায়নি।  একাত্তর/এসএ
20858
রানা প্লাজা মনে রেখেছে বাংলাদেশ ?
একাত্তর মঞ্চ

20859
ঈদযাত্রায় দুর্ভোগ কমাতে খুললো গাজীপুরের দুই উড়ালসড়ক
দেশযোগ
2022-04-25T13:59:50+06:00
ঈদযাত্রায় যানজটের ভোগান্তি কমাতে গাজীপুরের নাওজোর ও সফিপুর এলাকায় দুটি উড়ালসড়ক খুলে দেওয়া হয়েছে। এতে করে রাজধানী ঢাকা ও চট্টগ্রাম, কুমিল্লাসহ দেশের পূর্বাঞ্চলের সঙ্গে উত্তরাঞ্চলের চলাচলকারী লোকজনের এবারে ভোগান্তি কমবে।সোমবার (২৫ এপ্রিল) দুপুরে উড়ালসড়ক দু'টি যান চলাচলের জন্য উন্মুক্ত করে দেয়া হয়। গাজীপুর-টাঙ্গাইল মহাসড়ক ও ঢাকা-বাইপাস সড়কের সংযোগস্থল নাওজোর মোড়। এই নাওজোর ও কালিয়াকৈর উপজেলার সফিপুর বাজার এলাকায় বিশেষ করে ঈদযাত্রায় ঘণ্টার পর ঘণ্টা দীর্ঘ যানজটে পড়ে দুর্ভোগ পোহাতে হতো। উড়ালসড়ক দু'টি খুলে দেওয়ায় এবং যানজটের ভোগান্তির অবসান হওয়ায় সবাই খুশি।সাসেকের অতিরিক্ত প্রকল্প পরিচালক নূর-ই-আলম জানান, উড়ালসড়ক দু'টির নির্মাণ কাজ পুরোপুরি শেষ না হলেও সরকার ও সড়ক মন্ত্রণালয়ের আন্তরিকতায় চলাচলের পথ স্বস্তিদায়ক করতে যানবাহন চলাচলের উপযোগী করে খুলে দেওয়া হলো।আরও পড়ুন: তেঁতুলতলা মাঠে নয়, থানার জন্য বিকল্প জায়গা খোঁজার নির্দেশএতে করে উত্তরবঙ্গের ২৩টি জেলার শতাধিক রুটের যাত্রীদের পাশাপাশি মালবাহী গাড়ি চালকরাও সুবিধা পাবেন বলে জানান তিনি।তিনি আরও জানান, সাসেক প্রকল্প-১ এর আওতায় ১২৬৯ মিটার দীর্ঘ উড়ালসড়কটি ১০৫ কোটি টাকা এবং ৮১৫ মিটার দীর্ঘ উড়ালসড়কটি ৫৮ কোটি টাকা ব্যয়ে নির্মিত হচ্ছে। সাময়িকভাবে এ দু'টি খুলে দেওয়া হলেও ঈদের পর এদের কাজ পুরোপুরি শেষ করা হবে।
20860
ঈদের আগে প্রতিবার বেতন বোনাসে সমস্যা হয় কেন ?
একাত্তর মঞ্চ

20861
বিশ্বে সবচেয়ে কম দামে টিকা দিয়েছে বাংলাদেশ: স্বাস্থ্যমন্ত্রী
স্বাস্থ্য
2022-04-25T14:05:53+06:00
বিশ্বের মধ্যে বাংলাদেশে সবচেয়ে কম দামে জনগণকে করোনাভাইরাসের টিকা দেওয়া হয়েছে বলে জানিয়েছেন স্বাস্থ্যমন্ত্রী জাহিদ মালেক।সোমবার (২৫ এপ্রিল) দুপুরে স্বাস্থ্য মন্ত্রণালয়ের সভাকক্ষে ট্রান্সপারেন্সি ইন্টারন্যাশনাল বাংলাদেশের (টিআইবি) এক প্রতিবেদনের বিষয়ে তিনি এ কথা বলেন।মন্ত্রী বলেন, সবচেয়ে বেশি দাম দিয়ে টিকা দিয়েছি বলে গণমাধ্যমে এসেছে। এটা সঠিক নয়। উল্টো আমরা বিশ্বের মধ্যে সবচেয়ে কম দামে জনগণকে টিকা দিয়েছি। ডাব্লিউএইচও (বিশ্ব স্বাস্থ্য সংস্থা) তথ্য দিয়ে থাকলেও সেটা সঠিক নয়।কোভিড নিয়ন্ত্রনে বাংলাদেশ রোলমডেল জানিয়ে মন্ত্রী বলেন, গত আড়াই বছরে কোভিডের সাথে বাস। আমরা টেস্ট, চিকিৎসা ও ভ্যাক্সিনের কার্যক্রমের মধ্যে আছি। প্রতিটি হাসপাতালকে প্রস্তুত করেছি। ১৩ কোটি প্রায় প্রথমডোজ, ১১ কোটি ৬০ লাখ ২য় ডোজ, ২ কোটির বেশি বুস্টার ডোজ দেওয়া হয়েছে।টিআইবির প্রতিবেদনের বিষয়ে তিনি বলেন, টিআইবি দেশের মানুষকে বিভ্রান্ত করেছে, নষ্ট করেছে দেশের ভাবমূর্তি। তাদের প্রতিবেদন যে গ্রহণ করিনি সেটাই বললাম। আমরা অবশ্যই এটা প্রত্যাখ্যান করি। একটা সংস্থা তাদের মতামত প্রকাশ করতে পারে। যেহেতু এটি গণতান্ত্রিক রাষ্ট্র।টিআইবির একটি রিপোর্ট এসেছে। কিছু তথ্য তুলে ধরতে চাই, কারণ সেখানে কিছু তথ্য আছে যা সঠিক নয়। টিআইবি বিশ্বজুড়ে কাজ করে। আমরা ভালো চিকিৎসা দেওয়ার চেষ্টা করি। কিন্তু অনেক সংস্থা, এরমধ্যে টিআইবিও হয়তো এটিকে গুরুত্ব দেয় না। এতে দেশের ভাবমূর্তি ক্ষুণ্ণ হয়।টিআইবির সার্ভের প্রসঙ্গ টেনে তিনি বলেন, সার্ভের কিছু পদ্ধতি থাকে। এর মধ্যে মূল বিষয় থাকে কত লোকের মধ্যে করা হয়েছে। আমাদের সাড়ে ৭০০ স্থায়ী টিকাকেন্দ্র। অস্থায়ী এক লাখ ৪০ হাজার। আর পার্মানেন্ট বুথ সাড়ে তিন হাজার। অথচ সার্ভে করা হয়েছে ১০৫টি সেন্টারের। আর টেলিফোনের মাধ্যমে নেওয়া হয়েছে তথ্য। টেলিফোনের তথ্য সঠিক হওয়ার কথা নয়।স্বাস্থ্যমন্ত্রী জাহিদ মালেক আরো বলেন, ১২ কোটি ৮৪ লাখ টিকা দিয়েছি। কিন্তু সার্ভে করা হয়েছে মাত্র ১৮শ’ লোকের মধ্যে। এত ছোট পরিসরের সার্ভেতে সঠিক তথ্য আসেনি। এখানে ১৩ কোটি লোক সেবা নিয়েছে। এই সার্ভের সাইজ এত ছোট যে সঠিক হিসাব নিতে পারি না।একাত্তর/এসএ
20862
ইউক্রেনে সব লক্ষ্য অর্জনে ব্যর্থ হয়েছে রাশিয়া: ব্লিনকেন
বিশ্বযোগ
2022-04-25T14:12:29+06:00
ইউক্রেনের ‘বিশেষ সামরিক অভিযান’ রাশিয়া তার সব ধরনের লক্ষ্য অর্জনে ব্যর্থ হয়েছে বলে দাবি করেছেন যুক্তরাষ্ট্রের পররাষ্ট্রমন্ত্রী অ্যান্টনি ব্লিনকেন। রোববার কিয়েভে এক ঝটিকা সফরে ইউক্রেনের প্রেসিডেন্ট ভলোদিমির জেলেনস্কির সঙ্গে বৈঠকের পর তিনি একথা জানান।এর আগে ওয়াশিংটন জানায়, যুক্তরাষ্ট্রের পররাষ্ট্রমন্ত্রী ব্লিনকেন ও প্রতিরক্ষামন্ত্রী লয়েড অস্টিন কিয়েভ সফর করেছেন। সফর শেষ করার পর এই কথা জানিয়ে ওয়াশিংটন বলেছে, তারা বর্তমানে ইউক্রেনের ভূখণ্ডের বাইরে অবস্থান করছেন।ইউক্রেনে রুশ আগ্রাসন শুরুর পর থেকে এ প্রথম যুক্তরাষ্ট্রের এ শীর্ষ দুই কর্মকর্তা কিয়েভ সফর করলেন। ব্লিনকেন ও অস্টিন রোববার কোন এক সময়ে কিয়েভে ইউক্রেনের প্রেসিডেন্ট ভলোদিমির জেলেনস্কিসহ দেশটির শীর্ষ সরকারি কর্তাদের সঙ্গে সাক্ষাৎ করেছেন।বৈঠক শেষে ব্লিনকেন এক বার্তায় জানান, তিনি এবং অস্টিন পোল্যান্ড থেকে একটি ট্রেনে করে ইউক্রেনের রাজধানী কিয়েভে পৌঁছান। তিনি এবং আমেরিকান প্রতিনিধিদল কিয়েভের বেশ কিছু সড়ক ও এলাকা ঘুরে দেখেছেন। বুঝতে পেরেছে রাশিয়া যুদ্ধে কিছুই জিততে পারেনি। বৈঠকে আমেরিকার পররাষ্ট্রমন্ত্রী ইউক্রেনকে নতুন করে ৭০০ মিলিয়ন মার্কিন ডলারের বেশি সামরিক সহায়তা দেয়ার ঘোষণা দেন। রুশ আগ্রাসন প্রতিরোধে জেলেনস্কির নেতৃত্বের প্রশংসা করে তিনি জানান, চলমান যুদ্ধে ইউক্রেনের জয় অনিবার্য। কেউ আটকাতে পারবে না। কিয়েভ সফর সম্পর্কে ব্লিনকেন আরও জানান, তাদের এই সফর ছিলো ইউক্রেনের জনগণের প্রতি আমেরিকার চলমান সমর্থনকে পুনর্ব্যক্ত করার একটি সুযোগ। এ সময় তিনি দাবি করেন, ইউক্রেন আগ্রাসনে রাশিয়ার কোন ধরনের লক্ষ্য অর্জন করতে পারেনি। তিনি জানান, কিয়েভের কর্মকর্তাদের সঙ্গে বৈঠকের সময় ইউক্রেনের প্রেসিডেন্ট জেলেনস্কি তার মার্কিন প্রতিপক্ষ জো বাইডেনের নেতৃত্ব এবং ইউক্রেনের প্রতি যুক্তরাষ্ট্রের উদারতার প্রশংসা করেন। জবাবে ব্লিনকেনও জেলেনস্কির সাহসিকতার প্রশংসা করেন। আরও পড়ুন: ইউক্রেন সীমান্তের এক রুশ শহরে দুই আগুনব্লিনকেন আরও যোগ করেন, রাশিয়া সেনা ইউক্রেনের কিছু কিছু শহরে নৃশংসতা চালানোর চেষ্টা করে যাচ্ছে। তবে ইউক্রেন এখনও শক্তিশালী অবস্থানে আছে। চলমান যুদ্ধে রাশিয়া হেরেই যাচ্ছে আর ইউক্রেন সময়ের সঙ্গে সঙ্গে বিজয়ী হিসাবে আবির্ভূত হচ্ছে। আমেরিকার পররাষ্ট্রমন্ত্রী বলেন, আসছে দিনগুলোতে যুদ্ধের চিত্রটা কেমন হবে সেটা তিনি জানেন না। তবে ইউক্রেনের সার্বভৌমত্ব পুতিনের শাসনামলের চেয়ে দীর্ঘ হবে সেটা নিশ্চিত। ইউক্রেনের প্রতি মার্কিন সহায়তা অব্যাহত আছে এবং আগামীতেও থাকবে।    
20863
রুবেলের পরিবারের আর্তি একাত্তরের মাধ্যমে পৌঁছালো মেয়রের কানে
অন্যান্য

20864
জাহাজের সাথে নিজেদের বেঁধে যুদ্ধের প্রতিবাদ
বিশ্বযোগ
2022-04-25T14:40:06+06:00
নরওয়েতে রাশিয়ান তেল সরবরাহ করতে যাওয়া একটি তেলের ট্যাংকারকে আটকে দিয়েছে নেদারল্যান্ডভিত্তিক বৈশ্বিক প্রচারণা নেটওয়ার্ক গ্রিনপিস। রাশিয়ার ইউক্রেন আক্রমণের প্রতিবাদে এই পদক্ষেপ নেয়ার কথা জানিয়েছে তারা। সোমবার (২৫ এপ্রিল) সংগঠনটির সদস্যরা নিজেদেরকে 'দ্যা উস্ত লুগা' ট্যাংকারের সাথে বেঁধে একে বাধা দেন। হংকংয়ের পতাকাবাহী ট্যাংকারটি বর্তমানে নরওয়ের রাজধানী অসলো থেকে ৭০ কিলোমিটার দূরে স্লাগেন অয়েল টার্মিনালে নোঙ্গর করে আছে। এক বিবৃতিতে গ্রিনপিস জানিয়েছে, তাদের কর্মীরা একটি ছোট নৌকায় করে ট্যাংকারের কাছে যান। এরপর চেইন দিয়ে এর নোঙ্গরের সাথে নিজেদেরকে বেঁধে ফেলেন তারা। নরওয়েতে গ্রিনপিসের প্রধান ফ্রোড প্লেম বলেন, তেল শুধুমাত্র জলবায়ু সঙ্কটেরই নয়, যুদ্ধ ও সংঘর্ষেরও প্রধান কারণ। রাশিয়ার প্রেসিডেন্ট ভ্লাদিমির পুতিনকে যুদ্ধে অর্থায়ন করছে যেই তেল,  নরওয়ে তা সরবরাহে মুক্ত বন্দর হিসেবে কাজ করায় বিস্ময় প্রকাশ করেন তিনি। আরও পড়ুন: বেইজিংয়েও করোনার হানা, গণপরীক্ষার ঘোষণারাশিয়ার জীবাশ্ম জ্বালানি আমদানি নিষিদ্ধ ও তাদের সাথে করা এক্সন মোবিলের নরওয়ে ইউনিট এসোর চুক্তি বাতিলের জন্য নরওয়ে সরকারের কাছে আহবান জানিয়েছে গ্রিনপিস। এদিকে, এ চুক্তি যুদ্ধ শুরুর আগে করা হয়েছিলো জানিয়ে এসো নরওয়ে জানিয়েছে, ভবিষ্যতে রাশিয়ার সাথে কোনো চুক্তি করার পরিকল্পনা নেই তাদের। 
20865
মাঠ রক্ষার আন্দোলন চালিয়ে যাবার ঘোষণা নাগরিক সমাজের
অন্যান্য
2022-04-25T14:51:26+06:00
ঘরে-বাইরে-সামাজিক যোগাযোগ মাধ্যমে বিক্ষোভ আর প্রতিবাদের মুখে রাজধানী কলাবাগান এলাকায় খেলার মাঠের জন্য আন্দোলনকারী মা-ছেলে ছাড়া ঘটনাকে প্রাথমিক বিজয় হিসাবে বর্ণনা করে আগামীতে মাঠ রক্ষার আন্দোলন চালিয়ে যাবার ঘোষণা দিয়েছে নাগরিক সমাজ।এর আগে রোববার (২৪ এপ্রিল) মধ্যরাতে মুচলেকা নিয়ে কলাবাগান থানা পুলিশ সৈয়দা রত্না ও তাঁর ছেলে প্রিয়াংশুকে ছেড়ে দেয়। তাদেরকে প্রায় ১২ ঘণ্টা থানা হাজতে আটকে রেখেছিলো পুলিশ। তাদের অপরাধ, সৈয়দা রত্না বাচ্চাদের খেলার মাঠ রক্ষার আন্দোলনে নেতৃত্ব দিয়েছিলেন। রোববার রাতেই সামাজিক যোগাযোগ মাধ্যমে সৈয়দা রত্নার ছেলে প্রিয়াংশুর একটি ছবি ছড়িয়ে পরে সামাজিক মাধ্যমে। যেখানে দেখা যায়, ছেলেটি হলুদ রঙের একটি টি-শার্ট পরে থানা হাজতের মধ্যে অসহায়ের মতো দাঁড়িয়ে আছেন। তার মাকেও আটকের খবর ছড়িয়ে পরে।এই মা-ছেলের অপরাধ এলাকার একমাত্র খেলার মাঠটা তারা রক্ষা করতে চেয়েছিলেন। রুখে দিতে চেয়েছিলেন খেলার মাঠে থানা ভবন নির্মাণের অপচেষ্টা। কলাবাগানের তেঁতুলতলা খেলার মাঠে থানা নির্মাণের প্রতিবাদে আন্দোলন করে আসছিলেন সৈয়দা রত্না। রোববার মাঠে ভবন নির্মাণ কাজ শুরুর প্রেক্ষিতে ফেসবুক লাইভ করায় ছেলে প্রিয়াংশুসহ তাঁকে আটক করে পুলিশ।এই শহরে সেই চাওয়াটুকুও নাকি অপরাধ। তাইতো কলাবাগানের বাসিন্দা সৈয়দা রত্না ও তাঁর ছেলে প্রিয়াংশুকে থানা হাজতে আটকে থাকতে হলো প্রায় ১২ ঘণ্টা।বিক্ষোভের মুখে অবশেষে রোববার মধ্যরাতে কলাবাগান থানা থেকে ছাড়া পান সেই মা-ছেলে। তবে তার আগে তাদেরকে দিতে হয়েছে মুচলেকা। মুচলেকায় কী লেখা ছিলো, এমন প্রশ্নের জবাবে কলাবাগান থানার ভারপ্রাপ্ত কর্মকর্তা পরিতোষ চন্দ্র জানান, তিনি তার (সৈয়দা রত্না) ভুল বুঝতে পেরেছেন এবং এমন কাজ তিনি আর করবেন না এটা লিখিত ভাবে জানিয়েছেন।আরও পড়ুন: তেঁতুলতলায় নয়, থানার জন্য বিকল্প জায়গা খোঁজার নির্দেশএর আগে তাদের মুক্তি দাবিতে থানার সামনে অবস্থান নেন কলাবাগানের মানুষজন ও নাগরিক সমাজের প্রতিনিধিরা। মা-ছেলের আটকে রাখার ঘটনাকে ক্ষমতার অপপ্রয়োগ বলছেন তারা। এদিকে কলাবাগানের সেই মাঠ রক্ষায় আন্দোলন চালিয়ে যাওয়ার ঘোষণা দিয়েছেন নাগরিক সমাজের প্রতিনিধিরা। এই ইস্যুতে সোমবার বিকেলে কলাবাগান এলাকার তেঁতুলতলা মাঠে ডাকা হয়েছে এক প্রতিবাদ সমাবেশ। 
20866
নিউমার্কেটে সংঘর্ষের ভিডিও দেখে চিহ্নিতদের বিরুদ্ধে ব্যবস্থা
অন্যান্য
2022-04-25T14:52:36+06:00
রাজধানীর নিউমার্কেট এলাকায় ব্যবসায়ী ও ঢাকা কলেজের শিক্ষার্থীদের ঘটনায় ভিডিও ফুটেজ দেখে চিহ্নিতদের বিরুদ্ধে আইন অনুযায়ী ব্যবস্থা নেওয়া হবে বলে জানিয়েছেন স্বরাষ্ট্রমন্ত্রী আসাদুজ্জামান খান কামাল।সোমবার (২৫ এপ্রিল) দুপুরে তেজগাঁও সরকারি বিজ্ঞান কলেজে ঈদবস্ত্র বিতরণ শেষে সাংবাদিকদের প্রশ্নের জবাবে স্বরাষ্ট্রমন্ত্রী এ কথা বলেন।সংঘর্ষের ঘটনায় দায়ের করা মামলা নিজস্ব গতিতে চলবে জানিয়ে মন্ত্রী বলেন, নিউমার্কেটের ঘটনায় দুটি হত্যা মামলা হয়েছে, মারপিটের মামলা ও ভাঙচুরের মামলা হয়েছে। একটি অ্যাম্বুলেন্স ভাঙচুর করা হয়েছে, সেটারও মামলা হয়েছে। মামলা মামলার গতিতে চলবে। যারা শনাক্ত হবে, যারা চিহ্নিত হবে, ভিডিও ফুটেজ দ্বারা চিহ্নিত হবে, তাদের বিরুদ্ধে অবশ্যই আইন অনুযায়ী ব্যবস্থা নেওয়া হবে।সোমবার (১৮ এপ্রিল) রাত ১২টার দিকে ঢাকা কলেজের শিক্ষার্থীদের সঙ্গে নিউমার্কেটের ব্যবসায়ী ও কর্মচারীদের সংঘর্ষ শুরু হয়। প্রায় আড়াই ঘণ্টা চলে এ সংঘর্ষ। এরপর রাতে পরিস্থিতি নিয়ন্ত্রণে আসলেও মঙ্গলবার সকাল ১০টার পর থেকে ফের দফায় দফায় শুরু হয় সংঘর্ষ। যা চলে সন্ধ্যা পর্যন্ত।আরও পড়ুন: বিশ্বে সবচেয়ে কম দামে টিকা দিয়েছে বাংলাদেশ: স্বাস্থ্যমন্ত্রীএ ঘটনায় উভয়পক্ষের অর্ধ শতাধিক আহত হয়ে হাসপাতালে চিকিৎসাধীন রয়েছেন। তাদের মধ্যে কয়েকজনের অবস্থা গুরুতর। এছাড়াও সংঘর্ষের এ ঘটনায় এখন পর্যন্ত দুজন চিকিৎসাধীন অবস্থায় মারা গেছেন। তাদের একজন ডেলিভারিম্যান, অন্যজন দোকান কর্মচারী।একাত্তর/এসি
20867
তেঁতুলতলা মাঠ নিয়ে মা-ছেলেকে আটকে স্বরাষ্ট্রমন্ত্রীর ব্যাখ্যা
অন্যান্য
2022-04-25T15:10:57+06:00
রাজধানীর কলাবাগানের তেঁতুলতলা মাঠে থানা স্থাপনের প্রতিবাদ করায় এক নারী ও তার ছেলেকে আটকের ব্যাখ্যা দিয়েছেন স্বরাষ্ট্রমন্ত্রী আসাদুজ্জামান খান কামাল।তিনি বলেন, তারা (মা-ছেলে) লাইভ ভিডিওতে এসে কিছু অসঙ্গতিপূর্ণ তথ্য প্রচার করছিলেন। সে জন্য তাদের বারবার নিবৃত করার চেষ্টা করে আইনশৃঙ্খলা বাহিনী। এক পর্যায়ে যখন থামাতে পারেনি তখন তাদের জিজ্ঞাসাবাদের জন্য থানায় নেওয়া হয়েছিল এবং জিজ্ঞাসাবাদ শেষে তাদের ছেড়ে দেওয়া হয়েছে।সোমবার দুপুরে তেজগাঁও সরকারি বিজ্ঞান কলেজে ঈদ বস্ত্র বিতরণ অনুষ্ঠান শেষে সাংবাদিকদের প্রশ্নের জবাবে তিনি এ ব্যাখ্যা দেন। তিনি বলেন, ঢাকার ডিসি (জেলা প্রশাসক) মাঠের জায়গাটি খাস জমি বলে চিহ্নিত করে বরাদ্দ দিয়েছে কলাবাগান থানাকে। সব প্রক্রিয়া শেষে যখন ভবন নির্মাণ প্রক্রিয়া শুরু হয় তখন খেলার মাঠ রাখার দাবিতে অনেকে কথা বলেছেন। মন্ত্রী বলেন, আমরা মনে করি খেলার মাঠে বাচ্চারা খেলাধুলা করবে এটাই স্বাভাবিক। খেলার মাঠের ব্যবস্থা যেমন করতে হবে আবার আইনশৃঙ্খলা বাহিনীরও থানার জন্য জায়গাটা জরুরি। কলাবাগানের তেঁতুলতলা খেলার মাঠটি রক্ষায় বেশ কিছুদিন ধরে আন্দোলন করে আসছিল শিশু-কিশোররা। তাদের সঙ্গে যোগ দিয়ে আন্দোলনে নেতৃত্ব দেওয়া শুরু করেন সমাজকর্মী সৈয়দা রত্না।রোববার (২৪ এপ্রিল) সকালে সৈয়দা রত্না ফেসবুকে লাইভে গিয়ে ওই মাঠটি দখল হয়ে যাওয়া নিয়ে সবার দৃষ্টি আকর্ষণ করছিলেন। এ সময় কয়েকজন সাদা পোশাকধারী পুলিশ তাকে লাইভ করতে নিষেধ করেন। আরও পড়ুন: মাঠ রক্ষার আন্দোলন চালিয়ে যাবার ঘোষণা নাগরিক সমাজেরএর পরপরই ওই পুলিশ সদস্যরা তার মোবাইল কেড়ে নেওয়ার চেষ্টা করেন এবং তাকে টেনে হিঁচড়ে একটি পুলিশ ভ্যানে তুলে নেন। সৈয়দা রত্নার লাইভের একটি অংশসহ এ ঘটনার ভিডিও ফেসবুকসহ সামাজিক মাধ্যমে ছড়িয়ে পড়েছে। একই ঘটনায় সমাজকর্মী সৈয়দা রত্নার ছেলেকেও আটক করে নিয়ে যায় পুলিশ।আটকের ১২ ঘণ্টা পর ‘সরকারি কাজে ভবিষ্যতে বাধা দেবেন না’ মর্মে মুচলেকা দিয়ে রাত ১২ টার দিকে ছাড়া হয় তাদের। একাত্তর/এসি
20868
বাড়ির সীমানা নিয়ে বিরোধের জেরে ভাতিজার হাতে চাচা খুন
দেশযোগ
2022-04-25T15:25:10+06:00
ব্রাহ্মণবাড়িয়ার কসবায় বাড়ির সীমানা নিয়ে বিরোধের জেরে ভাতিজার হাতে চাচা খুন হয়েছেন। সোমবার (২৫ এপ্রিল) সকালে উপজেলার খাড়েরা গ্রামে এ ঘটনা ঘটে। নিহত ব্যক্তির নাম আবু বক্কর (৫৫)। পুলিশ ও স্থানীয়রা জানান, বাড়ির সীমানায় চাল থেকে পানি পড়া নিয়ে বাকবিতণ্ডার এক পর্যায়ে আবু বক্করের ভাতিজা সবুজ তাকে দেশীয় অস্ত্র দিয়ে কুপিয়ে আহত করেন। গুরুতর আহত অবস্থায় তাকে উদ্ধার করে ব্রাহ্মণবাড়িয়া সদর হাসপাতালে নিয়ে গেলে কর্তব্যরত চিকিৎসক তাকে মৃত ঘোষণা করেন। ঘটনার পর থেকে অভিযুক্ত সবুজ পলাতক রয়েছেন। কসবা থানার ভারপ্রাপ্ত কর্মকর্তা আলমগীর ভূঁইয়া জানান, বক্করের সঙ্গে তার প্রতিবেশী সবুজের বাড়ির সীমানা নিয়ে বিরোধ চলছিল। তারা দুইজন সম্পর্কে চাচা-ভাতিজা হন। আরও পড়ুন: ঈদযাত্রায় দুর্ভোগ কমাতে খুললো গাজীপুরের দুই উড়ালসড়কবিরোধের জেরে সোমবার সকালে সবুজ তার চাচা বক্করকে ধারালো অস্ত্র দিয়ে কুপিয়ে হত্যা করেন। তিনি আরও জানান, খবর পেয়ে পুলিশ নিহতের মরদেহ উদ্ধার করেছে। অভিযুক্ত সবুজকে গ্রেপ্তারের চেষ্টা চলছে।একাত্তর/এসজে
20869
পদ রক্ষায় বাবাকে ‘মুক্তিযোদ্ধা’ বানাচ্ছেন মুকিত: কমান্ডার
দেশযোগ
2022-04-25T15:38:46+06:00
গাইবান্ধার পলাশবাড়ীতে নবগঠিত উপজেলা আওয়ামী লীগের সাংগঠনিক সম্পাদক মহিবুল হাসান মুকিতের বিরুদ্ধে সামাজিক যোগাযোগ মাধ্যমে আপত্তিকর বক্তব্য ও জামায়াতে ইসলামীর সঙ্গে সংশ্লিষ্টার অভিযোগে পাঁচ সদস্যের তদন্ত কমিটি গঠন করা হয়েছে।আওয়ামী লীগের কেন্দ্রীয় কমিটির নির্দেশে গঠন করা ওই কমিটিকে ৩০ এপ্রিলের মধ্যে গাইবান্ধা জেলা কমিটির সভাপতি/সম্পাদকের কাছে প্রতিবেদন দিতে বলা হয়েছে। এদিকে মুকিত সাংবাদিকদের জানিয়েছে, তার এবং পরিবারের বিরুদ্ধে যে অভিযোগ আনা হয়েছে তা সব মিথ্যা। কারণ আমার বাবা কখনও কোনো রাজনৈতিক দলের সঙ্গে ছিলেন না, জামায়াতের সঙ্গে তো ছিলেনই না। বরং মহান মুক্তিযুদ্ধের সময় আমাদের এলাকার কাঠালবাড়ি ব্রিজ ভাঙ্গা অপারেশনে সরাসরি যুক্ত ছিলেন। আমার বাবা পলাশবাড়ী সরকারি কলেজের প্রভাষক থাকাকালীন ২০১০ সালে মারা যান।তিনি বলেন, আমার মা পলাশবাড়ী সরকারি কলেজের অধ্যক্ষ অবস্থায় অবসরে গিয়েছেন। বর্তমানে তিনি গাইবান্ধা জেলা মহিলা আওয়ামী লীগের সহ সভাপতি।কিন্তু মুকিতের এই দাবি গ্রহণযোগ্য নয় বলে জানিয়েছেন সরকার ঘোষিত গাইবান্ধা জেলার মুক্তিযোদ্ধাদের তালিকা যাচাই-বাছাই কমিটির সদস্য পলাশবাড়ীর মুক্তিযোদ্ধা কমান্ডার আব্দুর রহমান সরকার।তিনি বলেন, পলাশবাড়ী উপজেলা আওয়ামী লীগের সাংগঠনিক সম্পাদক মহিবুল হাসান মুকিত তার পরিবারের সঙ্গে জামায়াত সংশ্লিষ্টতার অভিযোগ ঢাকতে এবং নিজের পদ বাঁচাতে ‘বাবা মুক্তিযুদ্ধে অংশ নিয়েছেন’ এমন দাবি করছেন।মুকিতের বাবার মুক্তিযুদ্ধে অংশ নেওয়া প্রসঙ্গে তিনি বলেন, এই দাবিটি সম্পূর্ণ মিথ্যা। মুকিতের বাবার নাম হাবিবুর রহমান। মুক্তিযুদ্ধে আমাদের এখান থেকে হাবিব নামে যিনি যুদ্ধ করেছেন তিনি মুকিতের বাবা নন। আসল মুক্তিযোদ্ধা যিনি (হাবিব), তার কাছে মুক্তিযোদ্ধা হিসেবে সার্টিফিকেটও রয়েছে। মুকিতের মা প্রসঙ্গে মুক্তিযোদ্ধা কমান্ডার আব্দুর রহমান বলেন, তার বাবা মুসলিম লীগের হয়ে নির্বাচন করেছে হারিকেন প্রতীক নিয়ে। তার পরিবারের অনেকের সঙ্গেই জামায়াত সংশ্লিষ্টতা রয়েছে।পলাশবাড়ী উপজেলা আওয়ামী লীগের সাবেক সাংস্কৃতিক বিষয়ক সম্পাদক মো. আমিনুল ইসলাম তার লিখিত অভিযোগে জানিয়েছেন, মুকিতের বাবা জামায়েত ইসলামীর গাইবান্ধা জেলা শাখার সাবেক ভারপ্রাপ্ত আমীর এবং পলাশবাড়ী উপজেলা শাখার সভাপতি ছিলেন। মুকিতের মা পলাশবাড়ী সরকারি কলেজের ১৯৯২-১৯৯৩ সালে ছাত্র সংসদ নির্বাচনে প্রকাশ্যে ছাত্র শিবিরে ভোট প্রার্থনা করেছিলেন। এদিকে ওই কমিটির সহ সভাপতি অধ্যক্ষ স্যাইফুলার রহমান চৌধুরী তোতা সাংবাদিকদের বলেন, ১৯৭০ সালের জাতীয় নির্বাচনে এখানে হারিকেন প্রতীকে মুসলিম লীগের প্রার্থী ছিলেন মুকিতের নানা মৌলভী আব্দুস সামাদ। মুকিত এর আগে পলাশবাড়ী উপজেলা আওয়ামী লীগের কোনো কর্মকাণ্ডের সঙ্গে জড়িত ছিলেন না।একাত্তর/এসি
20870
নিভে গেছে বিশ্বের সবচেয়ে প্রবীণ মানুষের জীবনের বাতি
বিশ্বযোগ
2022-04-25T15:44:48+06:00
বিশ্বের সবচেয়ে বয়স্ক ব্যক্তির স্বীকৃতি পাওয়া জাপানি নারী কানে তানাকা ১১৯ বছর বয়সে মারা গেছেন। জাপানের স্থানীয় কর্মকর্তারা তানাকার মৃত্যুর তথ্য নিশ্চিত করেছেন।১৯০৩ সালের ২ জানুয়ারি জাপানের দক্ষিণ-পশ্চিমাঞ্চলীয় ফুকুওকা অঞ্চলে জন্মগ্রহণ করেন কানে তানাকা। তানাকা ফুকুওকার একটি নার্সিং হোমে থাকতেন। মারা যাওয়ার আগেও তিনি তুলনামূলক সুস্থ ছিলেন। নার্সিং হোমে বোর্ড গেইম খেলে, গাণিতিক সমস্যার সমাধান, সোডা এবং চকোলেট খেয়েই সময় কাটত তার।তরুণ বয়সে নুডলস এবং চালের কেকের দোকানসহ বিভিন্ন ধরনের ব্যবসা করেছিলেন তানাকা। এক শতাব্দি আগে ১৯২২ সালে হাইডিও তানাকাকে বিয়ে করেছিলেন তিনি। এই দম্পতির ঘরে চার সন্তান আছে। এছাড়াও এক সন্তানকে দত্তক নিয়েছিলেন তারা।২০২১ সালের টোকিও অলিম্পিকের মশাল বহনে অংশ নিতে হুইলচেয়ার ব্যবহারের পরিকল্পনা করেছিলেন তানাকা। কিন্তু করোনাভাইরাস মহামারির কারণে তার সেই পরিকল্পনা ভেস্তে যায়।২০১৯ সালে গিনেস ওয়ার্ল্ড রেকর্ডস কর্তৃপক্ষ যখন তানাকাকে বিশ্বের সবেচেয়ে প্রবীণ ব্যক্তির স্বীকৃতি দেয়, সেই সময় তাকে প্রশ্ন করা হয়েছিল, তার দীর্ঘ এই জীবনের সবচেয়ে সুখের মুহূর্ত কোনটি। জবাবে তানাকা গিনেসের স্বীকৃতির কথা উল্লেখ করে বলেছিলেন, এখনকার সময়টাই।একাত্তর/এসএ
20871
কুমিল্লা সিটি কর্পোরেশন নির্বাচনের তফসিল ঘোষণা
জাতীয়
2022-04-25T16:16:06+06:00
কুমিল্লা সিটি কর্পোরেশন (কুসিক) নির্বাচনের তফসিল ঘোষণা করা হয়েছে। আগামী ১৫ জুন এ নির্বাচনের ভোটগ্রহণ অনুষ্ঠিত হবে। সোমবার (২৫ এপ্রিল) আগারগাঁওয়ে নির্বাচন ভবনের মিডিয়া সেন্টারে এই সিটি কর্পোরেশনের তফসিল ঘোষণা করেন নির্বাচন কমিশন (ইসি) সচিবালয়ের সচিব মো. হুমায়ুন কবীর খোন্দকার। তিনি জানান, একই তফসিলে ছয়টি পৌরসভা ও ১৩৫টি ইউনিয়ন পরিষদে ভোট হবে। আরও পড়ুন: তেঁতুলতলা মাঠ নিয়ে মা-ছেলেকে আটকে স্বরাষ্ট্রমন্ত্রীর ব্যাখ্যাস্থানীয় সরকারের এসব নির্বাচনে মনোনয়নপত্র দাখিলের শেষ তারিখ ১৭ মে, বাছাই ১৯ মে, মনোনয়নপত্র প্রত্যাহারের শেষদিন ২৬ মে, প্রতীক বরাদ্দ ২৭ মে এবং ভোটগ্রহণ অনুষ্ঠিত হবে আগামী ১৫ জুন।কুমিল্লা সিটি, ছয় পৌরসভা ও ১৩৫টি ইউনিয়ন পরিষদে ইলেকট্রনিক ভোটিং মেশিনের (ইভিএম) মাধ্যমে ভোটগ্রহণ করা হবে বলেও জানান তিনি।একাত্তর/এসজে
20872
নোয়াখালীতে অস্ত্র-গুলি-মাদকসহ দুই যুবক গ্রেপ্তার
দেশযোগ
2022-04-25T16:19:59+06:00
নোয়াখালী পুলিশের অভিযানে অস্ত্র, গুলি ও মাদকসহ দুই যুবককে আটক করা হয়েছে। এসময় দুইটি রাম দা, দুইটি ছোরা, একটি পিস্তলের ম্যাগাজিন, একটি শটগানের তাজা কার্তুজ, সাড়ে তিন কেজি ওজনের চার প্যাকেট গাঁজা ও একটি ডিজিটাল মেশিন উদ্ধার করা হয়েছে। রোববার রাতে জেলার সেনবাগ উপজেলার কাবিলপুর ইউনিয়নের ইয়াপুর মোস্তাফা ইট ভাটা সংলগ্ন এলাকা থেকে দুই যুবককে আটকসহ অস্ত্র, মাদক উদ্ধার করা হয়।  আটকরা হলেন- জেলার কবিরহাট পৌরসভার ছয় নং ওয়ার্ডের ইন্দ্রপুর আলীপুর বাড়ির মো. সজিব (২৭) ও বেগমগঞ্জ উপজেলার চৌমুহনী পৌরসভার ৯ নং ওয়ার্ডের পৌর হাজীপুর গ্রামের মহাজন বাড়ির মো. আরমান হোসেন (২৮)। আরও পড়ুন: ড্যানিস রাজকুমারী নিরাপত্তায় দুইদিন সুন্দরবনে পর্যটক নিষিদ্ধসেনবাগ থানার অফিসার ইনচার্জ মো. ইকবাল হোসেন পাটোয়ারী জানান,  রোববার রাতে গোপন খবরে অভিযান চালিয়ে তাদের গ্রেপ্তার করা হয়। তাদের বিরুদ্ধে থানায় মামলা দায়ের করা হয়েছে। সোমবার দুপুরে গ্রেপ্তারদের নোয়াখালীর বিচারিক আদালতে পাঠানো হয়েছে। একাত্তর/এসি
20873
করোনার সংক্রমণ বৃদ্ধির শঙ্কায় কারিগরি কমিটির ছয় সুপারিশ
অন্যান্য
2022-04-25T16:32:07+06:00
প্রতিবেশী দেশসহ এশিয়া এবং ইউরোপের বিভিন্ন দেশে করোনার সংক্রমণ আবারও বাড়ছে। আর করোনার এই ঊর্ধ্বমুখী সংক্রমণকে উদ্বেগজনক জানিয়েছে সরকারের কোভিড-১৯ সংক্রান্ত জাতীয় কারিগরি পরামর্শক কমিটি। সংক্রমণ নিয়ন্ত্রণে সরকারকে ছয় দফা সুপারিশ জানিয়েছেন তারা।সোমবার (২৫ এপ্রিল) কারিগরি পরামর্শক কমিটির সভাপতি অধ্যাপক ডা. মোহাম্মদ সহিদুল্লা স্বাক্ষরিত এক প্রেস বিজ্ঞপ্তিতে এই উদ্বেগ জানানো হয়েছে।এতে বলা হয়েছে, কোভিড-১৯ সংক্রান্ত জাতীয় কারিগরি পরামর্শক কমিটির ৫৭তম সভা গত ২৪ এপ্রিল রাত সাড়ে ১০টায় অনলাইনে অনুষ্ঠিত হয়। এতে সভাপতিত্ব করেন কমিটির সভাপতি অধ্যাপক মোহাম্মদ সহিদুল্লা। সভাপতি জাতীয় কারিগরি পরামর্শক কমিটির নতুন সদস্যদের স্বাগত জানান এবং বিদায়ী সদস্যদের কৃতজ্ঞতা জানিয়ে সভার কার্যক্রম শুরু করেন।সভায় স্বাস্থ্য মন্ত্রণালয় ইউরোপ ও এশিয়ার বিভিন্ন দেশে করোনা সংক্রমণ বাড়ার কারণ এবং দেশে সংক্রমণের হার ভবিষ্যতে নিয়ন্ত্রণে রাখতে করণীয় বিষয়ে কারিগরি পরামর্শক কমিটির মতামত জানতে চেয়েছে বলে জানানো হয়। এ বিষয়ে সভায় কমিটির সব সদস্যদের উপস্থিতিতে বিস্তারিত আলোচনা শেষে সুপারিশগুলো তুলে ধরা হয়।১. বাংলাদেশে কোভিড-১৯ এর সংক্রমণ নিম্নমুখী হলেও পার্শ্ববর্তী দেশসহ এশিয়া এবং ইউরোপের বিভিন্ন দেশে সংক্রমণ ঊর্ধ্বমুখী, যা উদ্বেগজনক। জাতীয় কারিগরি কমিটি আশংকা করে এখন থেকেই সতর্ক না হলে দেশেও সংক্রমণ বাড়তে পারে।তাই সংক্রমণ নিয়ন্ত্রণে রাখতে সঠিকভাবে মাস্ক পরা ও সামাজিক দূরত্ব নিশ্চিত করাসহ স্বাস্থ্যবিধি অনুসরণের সুপারিশ করেছে কারিগরি কমিটি। একইসঙ্গে সবার মধ্যে সচেতনতা তৈরিতে প্রচার-প্রচারণা বৃদ্ধির সুপারিশ করা হয়।২. যেসব দেশে সংক্রমণের হার বেশি, সেই দেশগুলো থেকে বাংলাদেশে আগমনের ক্ষেত্রে টিকা নেওয়া থাকলেও কোভিড নেগেটিভ সার্টিফিকেট নিশ্চিত করা এবং সব বন্দরে জনগণের প্রবেশ পথে স্ক্রিনিং জোরদারকরণের পরামর্শ দেওয়া হয়।৩. আসন্ন ঈদুল ফিতরে বাজার, কেনাকাটা এবং ঘরমুখী মানুষের যাতায়াতের সময় মাস্ক পরিধান নিশ্চিত করার সুপারিশ করা হয়। এছাড়া তারাবির নামাজ ও ঈদ জামাতে স্বাস্থ্যবিধি নিশ্চিত করতে ইসলামিক ফাউন্ডেশনের মাধ্যমে জনগণকে উদ্বুদ্ধ করার পরামর্শ দেওয়া হয়।আরও পড়ুন: তেঁতুলতলা মাঠ নিয়ে মা-ছেলেকে আটকে স্বরাষ্ট্রমন্ত্রীর ব্যাখ্যা৪. কোভিড-১৯ মোকাবিলায় হাসপাতালগুলোকে সতর্ক করতে স্বাস্থ্য মন্ত্রণালয় হাসপাতালগুলোর সঙ্গে স্বাস্থ্য অধিদপ্তরকে সভা আয়োজন করে এই বিষয়ক প্রয়োজনীয় দিক নির্দেশনা দেওয়ার সুপারিশ করা হয়।৫. কোভিড নিয়ন্ত্রণ সংক্রান্ত জাতীয় কমিটির মাধ্যমে স্বাস্থ্য মন্ত্রণালয়সহ অন্যান্য মন্ত্রণালয়ের মধ্যে আন্তঃমন্ত্রণালয় সভা আয়োজন করে সবাইকে করোনা নিয়ন্ত্রণে সতর্কাবস্থানে থাকার সুপারিশ করা হয়।৬. সভায় জিনোম সিকোয়েন্সিং ও সার্ভেলিয়েন্স জোরদার করার সুপারিশ করা হয়।একাত্তর/এসি
20874
রাজবাড়ীতে আগ্নেয়াস্ত্রসহ একাধিক মামলার দুই আসামি গ্রেপ্তার
দেশযোগ
2022-04-25T16:48:38+06:00
রাজবাড়ীতে পুলিশের অভিযানে আগ্নেয়াস্ত্র, গুলিসহ একাধিক মামলার দুই আসামিকে গ্রেপ্তার করা হয়েছে। এসময় দুটি একনলা বন্দুক, একটি রিভলভার, দুই রাউন্ড কার্তুজ ও পাঁচ রাউন্ড গুলি ও পাঁচটি মোবাইল ফোন জব্দ করা হয়েছে। রোববার (২৪ এপ্রিল) মধ্যরাতে জেলার পাংশা উপজেলার পুলিশ সরিষা ইউনিয়নে অভিযান চালিয়ে অস্ত্র উদ্ধার ও দুইজনকে গ্রেপ্তার করে। গ্রেপ্তাররা হলেন- সরিষা ইউনিয়নের খামারডাঙ্গী গ্রামের সালমান শাহ ও একই এলাকার কাজল। সোমবার (২৫ এপ্রিল) দুপুরে পাংশা সার্কেলের সহকারী পুলিশ সুপার সুমন কুমার সাহা সংবাদ সম্মেলনে জানান, রাজবাড়ীর পুলিশ সুপারের নির্দেশে জেলায় আগ্নেয়াস্ত্র ও মাদকের ব্যাপারে বিশেষ অভিযান চলছে। তারই ধারাবাহিকতায় গোপন খবরে অভিযান চালিয়ে দুইজনকে গ্রেপ্তার ও অস্ত্র উদ্ধার করা হয়েছে। আরও পড়ুন: করোনার সংক্রমণ বৃদ্ধির শঙ্কায় কারিগরি কমিটির ছয় সুপারিশসংবাদ সম্মেলনে পাংশা মডেল থানার ভারপ্রাপ্ত কর্মকর্তা মোহাম্মদ মাসুদুর রহমান বলেন, গ্রেপ্তার সালমান শাহ ও কাজলের বিরুদ্ধে হত্যা, ডাকাতি, মারামারিসহ প্রত্যেকের বিরুদ্ধে ১২টি করে মামলা রয়েছে। এ ব্যাপারে অস্ত্র আইনে আরও একটি মামলা দায়ের করা হয়েছে।একাত্তর/এসি
20875
১০ বছরের শিশুকে ছুরিকাঘাতে হত্যা, মূল হোতাসহ গ্রেপ্তার চার
দেশযোগ
2022-04-25T17:08:18+06:00
নারায়ণগঞ্জের সোনারগাঁয়ে ১০ বছরের শিশু রিমনকে ছুরিকাঘাতে হত্যার ঘটনার মূল হোতাসহ চারজনকে গ্রেপ্তার করেছে পুলিশ ব্যুরো অব ইনভেস্টিগেশন (পিবিআই)। রোববার (২৪ এপ্রিল) উপজেলার বিভিন্ন এলাকায় অভিযান চালিয়ে তাদের গ্রেপ্তার করা হয়।সিদ্ধিরগঞ্জের সাইনবোর্ড এলাকায় পিবিআই কার্যালয়ে জেলা পুলিশ সুপার মোহাম্মদ মনিরুল ইসলাম সোমবার দুপুরে এক সংবাদ সম্মেলনে জানান, সোনারগাঁও উপজেলার নোয়াপাড়া এলাকার বিল্লাল হোসেনের ছেলে দ্বিতীয় শ্রেণীর শিক্ষার্থী রিমনের সাথে গ্রামের সমবয়সী ছেলেদের মধ্যে ঝগড়া হয়। পরে বিষয়টি পারিবারিক বিরোধে রূপ নেয়। এর জের ধরে শিশু রিমনকে হত্যার পরিকল্পনা করে প্রতিপক্ষের লোকজন। তিনি আরও জানান, গত ১৭ এপ্রিল দুপুরে রিমন স্কুল থেকে বাসায় ফিরে বন্ধুদের সাথে খেলতে যায়। পরে বন্ধুরা বাড়িতে ফিরে আসলেও সে নিখোঁজ থাকে। তার পরিবারের স্বজনরা বিভিন্ন স্থানে খোঁজাখুঁজি করলেও তার কোনো সন্ধান মেলেনি। ঘটনার পরদিন দুপুরে বাড়ির অদূরে একটি ধান ক্ষেত থেকে রক্তাক্ত অবস্থায় রিমনের লাশ উদ্ধার হয়। এ ঘটনায় নিহতের বাবা বাদি হয়ে সোনারগাঁ থানায় হত্যা মামলা দায়ের করেন। পরে পুলিশের পাশাপাশি তদন্ত শুরু করে পিবিআই। প্রযুক্তির সহায়তায় মাত্র চব্বিশ ঘন্টার মধ্যে ঘটনার রহস্য উদঘাটন করে আসামিদের শনাক্ত করতে সক্ষম হন তারা। আরও পড়ুন: ঈদযাত্রায় দুর্ভোগ কমাতে খুললো গাজীপুরের দুই উড়ালসড়করোববার সোনারগাঁয়ের বিভিন্ন এলাকায় অভিযান চালিয়ে গ্রেপ্তার করা হয় চার আসামিকে। তাদের মধ্যে এক আসামি হত্যাকণ্ডে জড়িত থাকার কথা স্বীকার করে আদালতে জবানবন্দি দিয়েছে।গ্রেপ্তারের পর আসামিরা প্রাথমিক জিজ্ঞাসাবাদে পূর্ব পরিকল্পনা অনুযায়ী ধান ক্ষেতে নিয়ে ছুরিকাঘাতে হত্যার কথা স্বীকার করেছে। লাশের ময়না তদন্ত প্রতিবেদন পাওয়ার পর দ্রুত সময়ের মধ্যে মামলাটির অভিযোগপত্র আদালতে দাখিল করা হবে বলে জানান পিবিআই পুলিশ সুপার।একাত্তর/আরবিএস  
20876
হাজী সেলিমকে ৩০ দিনের মধ্যে নিম্ন আদালতে আত্মসমর্পণের নির্দেশ
অন্যান্য
2022-04-25T17:25:25+06:00
অবৈধ সম্পদ অর্জনের অভিযোগে দায়ের করা মামলায় হাইকোর্টের রায় অনুযায়ী আজ থেকে ৩০ দিনের মধ্যে সংসদ সদস্য হাজী মোহাম্মদ সেলিমকে নিম্ন আদালতে আত্মসমর্পণ করতে হবে। বিচারিক আদালতে সেলিমকে দেয়া ১০ বছর কারাদণ্ড বহালের রায় হাইকোর্ট বিভাগ থেকে নিম্ন আদালতে পাঠানো হয়েছে।সোমবার (২৫ এপ্রিল) দুর্নীতি দমন কমিশনের (দুদক) আইনজীবী খুরশীদ আলম খানের বরাতে এসব তথ্য নিশ্চিত করেছে বাসস।   দুদক আইনজীবী খুরশীদ আলম খান বলেন, আমরা রায়ের সার্টিফাইড কপি পেয়েছি। হাইকোর্টের রায় অনুযায়ী আজ থেকে ৩০ দিনের মধ্যে হাজী সেলিমকে নিম্ন আদালতে আত্মসমর্পণ করতে হবে। হাইকোর্টে সাজা বহাল থাকার ফলে হাজী সেলিম এমপি পদে থাকার যোগ্যতা হারিয়েছেন বলে জানান দুদক আইনজীবী।এর আগে গত ৯ মার্চ অবৈধ সম্পদ অর্জনের অভিযোগে দায়ের করা মামলায় হাজী মোহাম্মদ সেলিমকে বিচারিক আদালতের দেয়া ১০ বছর কারাদণ্ড বহাল রেখে রায় প্রকাশ করে হাইকোর্ট বিভাগ।বিচারপতি মো. মঈনুল ইসলাম চৌধুরী ও বিচারপতি এ কে এম জহিরুল হকের স্বাক্ষরের পর এ রায় প্রকাশ করা হয়।আরও পড়ুন: তেঁতুলতলায় নয়, থানার জন্য বিকল্প জায়গা খোঁজার নির্দেশগত বছরের ৯ মার্চ অবৈধ সম্পদ অর্জনের অভিযোগে হাজী মোহাম্মদ সেলিমকে বিচারিক আদালতের দেওয়া ১০ বছর কারাদণ্ডাদেশ বহাল রাখে হাইকোর্ট বিভাগ। তবে তিন বছরের দণ্ড থেকে খালাস পান তিনি। রায় ঘোষণার ৩০ দিনের মধ্যে তাকে বিচারিক আদালতে আত্মসমর্পণ করতে বলা হয়।২০০৭ সালের ২৪ অক্টোবর হাজী সেলিমের বিরুদ্ধে লালবাগ থানায় অবৈধভাবে সম্পদ অর্জনের অভিযোগে মামলা করে দুদক। এ মামলায় ২০০৮ সালের ২৭ এপ্রিল তাকে দুই ধারায় ১৩ বছরের কারাদণ্ড দেন বিচারিক আদালত। ২০০৯ সালের ২৫ অক্টোবর এ রায়ের বিরুদ্ধে হাইকোর্টে আপিল করেন হাজী সেলিম। ২০১১ সালের ২ জানুয়ারি হাইকোর্ট এক রায়ে তার সাজা বাতিল করে। হাইকোর্টের রায়ের বিরুদ্ধে আপিল করে দুদক। ওই আপিলের শুনানি শেষে ২০১৫ সালের ১২ জানুয়ারি হাইকোর্টের রায় বাতিল করে পুনরায় হাইকোর্টে শুনানির নির্দেশ দেয় আপিল বিভাগ।একাত্তর/আরবিএস  
20877
বাংলাদেশ ও ডেনমার্কের মধ্যে সমঝোতা স্মারক স্বাক্ষর
জাতীয়
2022-04-25T17:52:37+06:00
জলবায়ু পরিবর্তনের মতো বৈশ্বিক চ্যালেঞ্জ মোকাবিলা এবং টেকসই উন্নয়ন অভীষ্ট (এসডিজি) অর্জনের লক্ষ্যে ‘টেকসই ও সবুজ ফ্রেমওয়ার্ক এনগেজমেন্ট’ এর ওপর একটি সমঝোতা স্মারকে স্বাক্ষর করেছে বাংলাদেশ ও ডেনমার্ক।সোমবার (২৫ এপ্রিল) রাজধানীর একটি হোটেলে এ উপলক্ষ্যে আয়োজিত এক অনুষ্ঠানে বাংলাদেশের পররাষ্ট্রমন্ত্রী ড. এ কে আব্দুল মোমেন ও ডেনমার্কের উন্নয়ন ও সহযোগিতা বিষয়ক মন্ত্রী মোলার মর্টেনসেন এই সমঝোতা স্মারকে স্বাক্ষর করেন।ডেনমার্কের সফররত রাজকুমারী ম্যারি এলিজাবেথ ডোনাল্ডসন এই স্বাক্ষর অনুষ্ঠানে উপস্থিত ছিলেন বলে জানায় বাসস।অনুষ্ঠানে ড. মোমেন বলেন, এই ফ্রেমওয়ার্ক এনগেজমেন্ট বাংলাদেশ ও ডেনমার্কের মধ্যে একটি সদিচ্ছার বহিঃপ্রকাশ হিসেবে কাজ করবে। এরপরে এটি সরকারের সংশ্লিষ্ট সংস্থাকে নিয়ে একটি অ্যাকশন প্লানের মাধ্যমে বাস্তবায়িত হবে।তিনি আরও বলেন, আমাদের দ্বিপাক্ষিক সম্পর্ককে আরও বহুমুখী করার ক্ষেত্রে এই পদক্ষেপ আমাদের দু’দেশের অভিন্ন স্বার্থ সংরক্ষণের ইঙ্গিত বহন করে।’ সমঝোতা স্মারকটি জলবায়ু পরিবর্তন মোকাবিলায় বাংলাদেশের নিজস্ব অভিযোজন কৌশল, ড্যানিশ উদ্ভাবন ও প্রযুক্তিগত বিশেষজ্ঞদের অভিজ্ঞতা ও তথ্য বিনিময়ে পরস্পরের মধ্যে একটি ঐক্য গড়ে তুলবে বলে জানান পররাষ্ট্রমন্ত্রী।ডেনমার্কের উন্নয়ন ও সহযোগিতা বিষয়ক মন্ত্রী বলেন, বৈশ্বিক জলবায়ু এজেন্ডা বাস্তবায়নে ডেনমার্ক ও বাংলাদেশের অবস্থান সুদৃঢ় এবং এ ব্যাপারে পরস্পরের মধ্যে সক্রিয় যোগাযোগ রয়েছে। তিনি  বলেন, আজকের এই গ্রিন ফ্রেমওয়ার্ক ডকুমেন্টে স্বাক্ষরের মাধ্যমে এটাই প্রমাণিত হল যে, আমরা জলবায়ু পরিবর্তনের ওপর আন্তর্জাতিক চুক্তি ‘প্যারিস চুক্তিতে’ যে প্রতিশ্রুতি দিয়েছিলাম, তা বাস্তবায়নে প্রস্তুত।আরও পড়ুন: তেঁতুলতলা মাঠ নিয়ে মা-ছেলেকে আটকে স্বরাষ্ট্রমন্ত্রীর ব্যাখ্যাস্বাক্ষর অনুষ্ঠানের পর এক যৌথ বিবৃতিতে বলা হয়, সমঝোতা স্মারকটি ২০৩০ এজেন্ডা ফর সাসটেইনেবল ডেভেলপমেন্ট এবং জলবায়ু পরিবর্তনের ওপর প্যারিস চুক্তি জলবায়ু পরিবর্তন অভিযোজন ও প্রশমন, পরিবেশগত ক্ষতি এবং জীববৈচিত্র হ্রাসের বিষয়গুলোর প্রতি আলোকপাত করেছে। এতে আরো বলা হয়,  একটি টেকসই ও সবুজ ভবিষ্যত গড়ে তোলার লক্ষ্যে জ্ঞান ও প্রযুক্তি বিনিময়ের ক্ষেত্রে প্রথম দেশ হিসেবে ডেনমার্ক বাংলাদেশের সাথে একটি কাঠামোতে সংযুক্ত হয়েছে।চুক্তি স্বাক্ষর অনুষ্ঠানের পর ড. মোমেনের সাথে ডেনমার্কের মন্ত্রীর দু’দেশের উন্নয়ন সহযোগিতা সম্পর্কিত বিভিন্ন ইস্যুতে আলোচনা হয়।ডেনমার্কের রাজকুমারী ম্যারী কক্সবাজারের রোহিঙ্গা শিবির ও সুন্দরবন এলাকায় জলবায়ু পরিবর্তনের ঝুঁকিতে থাকা এলাকা পরিদর্শনের জন্য তিন দিনের সফরে আজ সকালে বাংলাদেশে এসেছেন। একাত্তর/আরবিএস  
20878
শিয়াল আতঙ্কে কয়েক গ্রামের মানুষ, আহত ১৫
দেশযোগ
2022-04-25T18:03:35+06:00
সিরাজগঞ্জের উল্লাপাড়া পূর্বদেলুয়া, মাগুড়াডাঙ্গা, গিয়ালা, পূর্ণিমাগাঁতী ও গোয়ালজানী গ্রামের লোকজন এখন শিয়াল আতঙ্কে দিন কাটাচ্ছেন। গত ৪ দিনে স্কুল ছাত্রসহ অন্তত ১৫ জন নারী পুরুষ আহত হয়েছেন।আহতদের মধ্যে পূর্বদেলুয়া গ্রামে আহতের সংখ্যা বেশি। আহতদের ১০ জনকে উল্লাপাড়া উপজেলা স্বাস্থ্য কমপ্লেক্সে ভর্তি করা হয়েছে। গ্রামের লোকজন লাঠি সোটা নিয়ে তাদের ফসলি মাঠে কাজে যাচ্ছেন। ক্ষুব্ধ লোকজন গতকাল রোববার (২৪ এপ্রিল) একটি শিয়ালকে পিটিয়ে মেরেছে।বড়হর ইউপি সদস্য পূর্বদেলুয়া গ্রামের বাসিন্দা বাবলু রায় জানান, আনুমানিক ১৫ থেকে ২০টি শিয়াল কয়েকদিন আগে পূর্বদেলুয়া ও মাগুড়াডাঙ্গা গ্রামের পাশের মাঠে ধান খেতে আশ্রয় নেয়।তিনদিন আগে পূর্বদেলুয়া গ্রামের তারেক হোসেন (২৯) সোহেল রানা (৩৫) পাশের ধানের মাঠে গেলে এক সঙ্গে ৩ থেকে ৪টি শিয়াল তাদের আক্রমণ করে এবং উভয়কে কামড়ায়। এতে দুইজনই আহত হন। পরের দিন সোরহাব হোসেন (৬২) ও রোকেয়া খাতুন (৪২) গ্রামের পাশে মাঠে গেলে তাদেরকেও একইভাবে শিয়াল কামড়ায়।এভাবে গত ৪ দিনে পূর্বদেলুয়া গ্রামের স্কুল ছাত্রছাত্রী শাহাদত হোসেন (১৬) ও সাথী খাতুন (১৫), রফিকুল ইসলাম (৩৩), আব্দুর রহমান (৩১) ও আব্দুল আলীমকে (২৮) শিয়াল কামড়ায়।পাশাপাশি একই সময়ে পার্শ্ববর্তী মাগুড়াডাঙ্গা গ্রামের আক্তার হোসেন (৪৫), গোয়ালজানী গ্রামের মন্টু মন্ডল (৭০), পূর্ণিমাগাঁতী গ্রামের শাহ আলম (৪৫) ও আব্দুল আলীম (৩৫) শিয়ালের কামড়ে আহত হন। এদেরকে উল্লাপাড়া উপজেলা স্বাস্থ্য কমপ্লেক্সে ভর্তি করা হয়।এসব ঘটনার পর গ্রামের লোকজন শিয়াল আতঙ্কে দিন কাটাচ্ছেন। লাঠি সোটা নিয়ে দলবদ্ধভাবে তারা পাশের মাঠে কাজে যাচ্ছেন।পূর্বদেলুয়া গ্রামের লোকজন ক্ষুব্ধ হয়ে রোববার একটি শিয়ালকে পিটিয়ে মেরেছে। উল্লিখিত গ্রামগুলোর পার্শ্ববর্তী গ্রামের লোকজন এখন দিনের বেলাতেও ওই এলাকার রাস্তা ও মাঠে চলাচলে ভয় পাচ্ছেন।উল্লাপাড়া উপজেলা স্বাস্থ্য কমপ্লেক্সের প্রধান স্বাস্থ্য ও পরিবার পরিকল্পনা কর্মকর্তা ডা. আতাউল গণি ওসমানি জানান, প্রথম অবস্থায় ১০ জন শিয়াল কামড়ানো রোগী তার হাসপাতালে ভর্তি হন। তাদেরকে চিকিৎসা দিয়ে ছেড়ে দেওয়া হয়েছে। পরে আরো ৩ জন ভর্তি হয়। কিছু শিয়াল কামড়ানো রোগীকে প্রতিষেধক দিয়ে বাড়ি পাঠানো হয়েছে।আরও পড়ুন: করোনার সংক্রমণ বৃদ্ধির শঙ্কায় কারিগরি কমিটির ছয় সুপারিশএবিষয়ে সংশ্লিষ্ট বড়হর ইউপি চেয়ারম্যান জহুরুল হাসান নান্নু ও পূর্ণিমাগাঁতী ইউপি চেয়ারম্যান রেজাউল ইসলাম তপন জানান, তারা শিয়ালকামড়ানোর ঘটনাটি জানেন। গ্রামবাসীদের রক্ষার জন্য গ্রামের পাশের মাঠে আশ্রয় নেওয়া শিয়ালগুলোকে বিতাড়িত করার জন্য ইউনিয়ন পরিষদ থেকে ব্যবস্থা নেয়া হচ্ছে। সতর্ক করা হয়েছে গ্রামবাসীদের।একাত্তর/আরএ
20879
প্রধানমন্ত্রীর সঙ্গে ডেনমার্কের রাজকুমারীর সাক্ষাৎ
জাতীয়
2022-04-25T18:09:59+06:00
প্রধানমন্ত্রী শেখ হাসিনার সাথে গণভবনে সৌজন্য সাক্ষাৎ করেছেন ডেনমার্কের রাজকুমারী মেরি এলিজাবেথ ডোনাল্ডসন। সোমবার (২৫ এপ্রিল) বেলা ১২টার দিকে গণভবনে প্রধানমন্ত্রী শেখ হাসিনার সঙ্গে সাক্ষাৎ করেন মেরি।এর আগে তিন দিনের সফরে সোমবার সকালে ঢাকায় এসে পৌঁছান ডেনমার্কের রাজকুমারী। এদিন সকাল ৯টা ৪০ মিনিটে রাজধানীর শাহজালাল আন্তর্জাতিক বিমানবন্দরে তাকে বহন করা বিমানটি অবতরণ করে। এ সময় তাকে অভ্যর্থনা জানান বাংলাদেশের পররাষ্ট্রমন্ত্রী ড. এ কে আবদুল মোমেন।প্রধানমন্ত্রী শেখ হাসিনার সঙ্গে সাক্ষাতের পাশপাশি পররাষ্ট্রমন্ত্রীর সঙ্গেও বৈঠক করেন তিনি। এ সময় টেকসই ও সবুজ ফ্রেমওয়ার্ক বিষয়ে বাংলাদেশ এবং ডেনমার্ক রাজ্যের মধ্যে সমঝোতা স্মারক স্বাক্ষর হয়। উপস্থিত ছিলেন রাজকুমারী ও পররাষ্ট্রমন্ত্রী ছাড়াও অন্যান্য কর্মকর্তা।আরও পড়ুন: তেঁতুলতলা মাঠ নিয়ে মা-ছেলেকে আটকে স্বরাষ্ট্রমন্ত্রীর ব্যাখ্যাজানা গেছে ক্সবাজারের রোহিঙ্গা ক্যাম্প পরিদর্শন এবং সাতক্ষীরার সুন্দরবন অঞ্চলের জলবায়ু পরিবর্তনের প্রভাবে সবচেয়ে ক্ষতিগ্রস্ত কুলতলী গ্রামের জনগণের সঙ্গে মতবিনিময় করবেন এবং পায়ে হেঁটে একটি সাইক্লোন শেল্টার ও উপকুলীয় বাঁধ পরিদর্শন করবেন।তিন দিনের সফর শেষে বুধবার (২৭ এপ্রিল) রাতে ইস্তাম্বুলের উদ্দেশে ঢাকা ত্যাগ করার কথা রাজকুমারী ম্যারি এলিজাবেথের।একাত্তর/আরবিএস  
tags:প্রধানমন্ত্রী, ডেনমার্ক, রাজকুমারী


20880
করোনা শনাক্তের হার বেড়েছে
অন্যান্য
2022-04-25T18:19:53+06:00
আজ করোনাভাইরাসে আক্রান্ত হয়ে কারো মৃত্যু হয়নি। এ সময়ে করোনা শনাক্তের হার গত দিনের তুলনায় বেড়েছে। নতুন করে ভাইরাসে আক্রান্ত হয়েছেন ২৭ জন। গতকাল এ সংখ্যা ছিলো ২৪।এছাড়া গত ২৪ ঘণ্টায় দেশে যতো লোক করোনায় আক্রান্ত হয়েছেন তার থেকে প্রায় ১১ গুণ মানুষ বেশি সুস্থ হয়েছেন। গেলো ২৪ ঘণ্টায় (রোববার সকাল ৮টা থেকে সোমবার সকাল ৮টা) করোনায় আক্রান্ত হয়ে কারো মৃত্যু হয়নি। আগের ২৪ ঘণ্টায়ও এ সংখ্যা ছিলো শূন্য।সোমবার (২৫ এপ্রিল) বিকেলে স্বাস্থ্য অধিদপ্তরের সংবাদ বিজ্ঞপ্তিতে বলা হয়েছে, ২৪ ঘণ্টায় দেশে মোট ৬ হাজার ২৫১ জনের নমুনা পরীক্ষা করা হয়েছে। পরীক্ষার বিপরীতে রোগী শনাক্তের হার ০ দশমিক ৪৩। আগের দিন এই হার ছিল শূন্য দশমিক ৪১।দেশে এখন পর্যন্ত সরকারি হিসাবে মোট শনাক্তের সংখ্যা ১৯ লাখ ৫২ হাজার ৫৮৩ জন। মোট শনাক্তের হার ১৩ দশমিক ৯৮ শতাংশ। সরকারি হিসাবে করোনার সংক্রমণে মোট ২৯ হাজার ১২৭ জনের মৃত্যু হয়েছে। শনাক্ত বিবেচনায় মোট মৃত্যুর হার ১ দশমিক ৪৯ শতাংশ।অন্যদিকে, করোনা আক্রান্তদের মধ্যে ২৯৯ জন গত ২৪ ঘণ্টায় সুস্থ হয়ে উঠেছেন। তাদের নিয়ে দেশে মোট সেরে উঠলেন ১৮ লাখ ৯৩ হাজার ৭৫৯ জন। শনাক্ত বিবেচনায় দেশে মোট সুস্থতার হার ৯৬ দশমিক ৯৯ শতাংশ।আরও পড়ুন: শিয়াল আতঙ্কে কয়েক গ্রামের মানুষ, আহত ১৫উল্লেখ্য, ২০২০ সালের ৮ মার্চ দেশে করোনা ভাইরাসের প্রথম রোগী শনাক্ত হয়। এর ১০ দিন পর ১৮ মার্চ করোনায় আক্রান্ত হয়ে প্রথম একজনের মৃত্যু হয়।করোনাভাইরাসে আক্রান্ত ও প্রাণহানির পরিসংখ্যান করা ওয়েবসাইট ওয়ার্ল্ডও-মিটারের আজ বিকেলের তথ্য অনুযায়ী বিশ্বে করোনায় এখনও পর্যন্ত মৃত্যু হয়েছে ৬২ লাখ ৪৩ হাজার ৬৪৮ জনের। সুস্থ হয়েছেন ৪৬ কোটি ২৫ লাখ ২৪ হাজার ৮০৪ জন। ভাইরাসে মোট সংক্রমিত হয়েছেন ৫০ কোটি ৯৬ লাখ ২৩ হাজার ৬৯ জন।একাত্তর/আরএ
tags:করোনাভাইরাস, মহামারি, বাংলাদেশ


20881
মালিকদের একপক্ষ গণমাধ্যম কর্মী আইন চায় না: তথ্যমন্ত্রী
জাতীয়
2022-04-25T19:04:42+06:00
তথ্য ও সম্প্রচারমন্ত্রী ড. হাছান মাহমুদ বলেছেন, গণমাধ্যমের মালিকদের একটা পক্ষ সাংবাদিকদের সুরক্ষার জন্য গণমাধ্যমকর্মী আইন করতে চায় না। সোমবার (২৫ এপ্রিল) দুপুরে সচিবালয়ে মন্ত্রণালয়ের সভাকক্ষে সমসাময়িক বিষয়ে সাংবাদিকদের সাথে মতবিনিময়ের সময় এক প্রশ্নের জবাবে তিনি এ মন্তব্য করেন।তথ্যমন্ত্রী বলেন, সাংবাদিকদের সুরক্ষার জন্য আইন হলে যখন-তখন টেলিভিশন বা অনলাইন থেকে যে ছাঁটাই হয়, সেটি করা সম্ভব হবে না। তখন বেতন, ভাতা, গ্র্যাচুইটি সব দিতে হবে। ছাঁটাই করলেও আইন অনুযায়ী তাদেরকে ব্যবস্থা নিতে হবে।  তিনি আরও বলেন, সাংবাদিকদের স্বার্থে যাতে এ আইন পুরোপুরি কাজে লাগে, সেভাবে করার জন্য আমরা একমত। ড. হাছান মাহমুদ আরও বলেন, আমরা সাংবাদিক সমিতিগুলোর সঙ্গেও বসেছিলাম, আমরা একমতে এসে পৌঁছেছি। সে মোতাবেকই কাজ আগাচ্ছে।একাত্তর/এআর
tags:তথ্যমন্ত্রী, গণমাধ্যমকর্মী আইন


20882
কমিউনিটি ক্লিনিকের কার্যক্রম জোরদারের আহবান রাষ্ট্রপতি
জাতীয়
2022-04-25T19:11:52+06:00
তৃণমূলে মানসম্পন্ন স্বাস্থ্য সেবা নিশ্চিত করতে কমিউনিটি ক্লিনিকের কার্যক্রম জোরদারে সরকারসহ সংশ্লিষ্ট সবাইকে আরো উদ্যোগী হতে হবে বলে মন্তব্য করেছেন রাষ্ট্রপতি মোঃ আবদুল হামিদ।আগামীকাল ২৬ এপ্রিল কমিউনিটি ক্লিনিকের প্রতিষ্ঠাবার্ষিকী উপলক্ষে সোমবার (২৫ এপ্রিল) এক বাণীতে তিনি এ কথা বলেন। খবর বাসসের।দেশব্যাপী কমিউনিটি ক্লিনিকের ২২তম প্রতিষ্ঠাবার্ষিকী উদযাপনের উদ্যোগকে রাষ্ট্রপতি স্বাগত জানান।তিনি বলেন, চিকিৎসা সেবা জনগণের অন্যতম মৌলিক অধিকার। জনগণের প্রাথমিক স্বাস্থ্যসেবা সুনিশ্চিত করার মধ্য দিয়ে একটি সুস্থ, কর্মক্ষম ও প্রগতিশীল জাতি গঠনের লক্ষ্যে সরকার সারাদেশে তৃণমূল পর্যায়ে কমিউনিটি ক্লিনিক স্থাপন করছে। কমিউনিটি ক্লিনিকের কার্যক্রম জোরদার ও সুসংহত করার লক্ষ্যে সরকার ‘কমিউনিটি ক্লিনিক স্বাস্থ্য সহায়তা ট্রাস্ট আইন ২০১৮’ প্রণয়ন করেছে।বর্তমানে কমিউনিটি ক্লিনিক স্বাস্থ্য সহায়তা ট্রাস্টের আওতায় দেশব্যাপী ১৪ হাজার ১৫৮টি কমিউনিটি ক্লিনিক নির্মাণ সম্পন্ন হয়েছে, যার মধ্যে ১৪ হাজার ১২৭টি ক্লিনিকে সেবা কার্যক্রম চালু রয়েছে।প্রধানমন্ত্রী শেখ হাসিনার ১০টি বিশেষ উদ্যোগের অন্যতম ‘কমিউনিটি ক্লিনিক’ কার্যক্রম আজ জাতিসংঘসহ বিভিন্ন আন্তর্জাতিক সংস্থা থেকে  প্রশংসিত হচ্ছে। তৃণমূল পর্যায়ে দরিদ্র ও সুবিধা-বঞ্চিত মানুষের পুষ্টি-স্তর উন্নয়ন, জীবনমান বৃদ্ধি ও সার্বিক জনস্বাস্থ্য রক্ষায় কমিউনিটি ক্লিনিক গুরুত্বপূর্ণ ভূমিকা রাখছে।আরও পড়ুন: মালিকদের একটা পক্ষ গণমাধ্যমকর্মী আইন চায় না: তথ্যমন্ত্রীকরোনা মহামারি মোকাবিলায় স্বাস্থ্যবিধি মেনে চলার ক্ষেত্রে তৃণমূল পর্যায়ে স্বাস্থ্যশিক্ষা প্রদান, সামাজিক জনসচেতনতা সৃষ্টি এবং গণটিকা কর্মসূচির মাধ্যমে কোভিড ভ্যাকসিন প্রদান কার্যক্রমে কমিউনিটি ক্লিনিক প্রশংসনীয় অবদান রাখছে।গ্রামীণ দরিদ্র জনগোষ্ঠীর নিকট মানসম্মত স্বাস্থ্যসেবা যথাযথ ও কার্যকরভাবে পৌঁছে দিতে কমিউনিটি ক্লিনিকের কার্যক্রম জোরদার করতে সরকার, বেসরকারি সংস্থা, উন্নয়ন সহযোগী প্রতিষ্ঠান, কমিউনিটি গ্রুপ ও কমিউনিটি সাপোর্ট গ্রুপসহ সংশ্লিষ্ট সকলকে আরো উদ্যোগী হতে হবে। এর মাধ্যমে কমিউনিটি ক্লিনিক দেশব্যাপী স্বাস্থ্য-পরিষেবা কাঠামো ও স্বাস্থ্য ব্যবস্থার যুগান্তকারী অগ্রগতির প্রধান চালিকাশক্তি হয়ে উঠবে।একাত্তর/আরএ
tags:তৃণমূল, রাষ্ট্রপতি, আবদুল হামিদ, স্বাস্থ্য সেবা নিশ্চিত


20883
দেশে করোনা সংক্রমণ বাড়তে পারে: স্বাস্থ্যমন্ত্রী
জাতীয়
2022-04-25T19:15:38+06:00
স্বাস্থ্যমন্ত্রী জাহিদ মালেক বলেছেন, দেশে যেকোনো সময় করোনার সংক্রমণ বাড়তে পারে। এ জন্য সবাইকে আরও বেশি সতর্ক থাকতে হবে।সোমবার (২৫ এপ্রিল) দুপুরে স্বাস্থ্য মন্ত্রণালয়ের সভাকক্ষে সাংবাদিকদের এক প্রশ্নের জবাবে এ কথা জানান স্বাস্থ্যমন্ত্রী।করোনা কি দেশ থেকে চলে গেছে কি না সাংবাদিকদের এমন প্রশ্নের জবাবে মন্ত্রী বলেন, ‘আমাদের একটি অভিজ্ঞতা হয়েছে, আপনাদেরও হয়েছে। করোনার প্রথম, দ্বিতীয়, তৃতীয় ঢেউ আমরা দেখেছি। চতুর্থ ঢেউ যে আসবে না, তা কিন্তু কেউ বলতে পারে না।’তিনি বলেন,‘দেওয়ার ইজ অলওয়েজ এ পসিবিলিটিজ অব ফোর্থ ওয়েভ, হুইচ ইজ নাউ টেক ইন প্লেস ইন ইন্ডিয়া। কাজেই আমাদের সবার সতর্ক থাকতে হবে। করোনায় মৃত্যু ও সংক্রমণের হার আমাদের দেশে এখন শূন্যের কোটায়। আর এটা ধরে রাখতে হলে আমাদের স্বাস্থ্যবিধি মেনে চলতে হবে। সকলকে মাস্ক পরতে হবে এবং সামাজিক দূরত্ব বজায় রাখতে হবে।’স্বাস্থ্যমন্ত্রী বলেন, আমরা আগামীতে বুস্টার ডোজের ক্যাম্পেইন চালু করব। আপনারা বুস্টার ডোজও নিয়ে নেবেন। যেকোনো সময় করোনা সংক্রমণ বাড়তে পারে। সে জন্য সবাইকে সব সময় সতর্ক থাকতে হবে। যারা এখনও করোনার টিকা নেয়নি তাদেরকে করোনার টিকা নেওয়ার জন্য আহ্বান জানান মন্ত্রী।একাত্তর/এআর
tags:করোনা, স্বাস্থ্যমন্ত্রী, জাহিদ মালেক


20884
ম্যাক্রোঁকে পুতিন-জেলনস্কির অভিনন্দন
বিশ্বযোগ
2022-04-25T19:20:15+06:00
ফরাসি প্রেসিডেন্ট হিসেবে দ্বিতীয়বারের মতো পুনঃনির্বাচিত হওয়ায় ইমানুয়েল ম্যাক্রোঁকে অভিনন্দন জানিয়েছেন রুশ প্রেসিডেন্ট ভ্লাদিমির পুতিন। অন্যদিকে ইউক্রেনের প্রেসিডেন্ট ভলোদিমির জেলনস্কিও অভিনন্দন জানিয়েছেন নতুন ফরাসি প্রেসিডেন্টকে। ক্রেমলিন প্রকাশিত এক অভিনন্দন বার্তায় পুতিন বলেন, "আমি আন্তরিকভাবে আপনার রাষ্ট্রীয় কার্যক্রমে সাফল্য কামনা করছি, সেইসাথে সুস্বাস্থ্য ও মঙ্গল কামনা করছি।"মার্কিন সংবাদমাধ্যম নিউইয়র্ক টাইমস সোমবার (২৫ এপ্রিল) জানায়, চলমান ইউক্রেন অভিযান শুরুর পর থেকে পুতিনের সাথে নিয়মিত যোগাযোগ রক্ষা করেছেন যে কয়েকজন পশ্চিমা নেতা, তাদের মধ্যে ম্যাক্রোঁ অন্যতম। তিনি সংঘাতের সমাধানের লক্ষ্যে আলোচনার জন্য পুতিনের সাথে টেলিফোন কলে ঘন্টার পর ঘন্টা ব্যয় করেছেন।ইউক্রেনে সামরিক অভিযানের জন্য রাশিয়ার উপর আন্তর্জাতিক নিষেধাজ্ঞা আরোপ করা দেশগুলোর মধ্যে ফ্রান্স অন্যতম। তবে সংশ্লিষ্টদের ধারণা, পুতিন-ম্যাক্রোঁর মধ্যে যথেষ্ট বন্ধুত্বপূর্ণ সম্পর্ক রয়েছে। সে কারণেই ম্যাক্রোঁকে অভিনন্দন জানিয়েছেন পুতিন।  এদিকে ইউক্রেনের প্রেসিডেন্ট ভলোদিমির জেলনস্কিও এক টুইট বার্তায় ম্যাক্রোঁকে শুভেচ্ছা জানান। তিনি ম্যাক্রোঁকে একজন ‘সত্যিকারের বন্ধু’ বলে উল্লেখ করেন ‌এবং রাশিয়া আক্রমণের পর ইউক্রেইনের প্রতি ফ্রান্সের সমর্থনের জন্য তার প্রশংসা করেন।আরও পড়ুন: ইউক্রেন সীমান্তের এক রুশ শহরে দুই আগুনএর আগে ম্যাক্রোঁকে সমর্থন করার জন্য ফরাসি ভোটারদেরও আহ্বান জানিয়েছিলেন জেলেনস্কি। প্রতিদ্বন্দ্বী কট্টর ডানপন্থী মেরি লে পেনকে হারিয়ে ২০ বছরের মধ্যে দ্বিতীয়বার জয়ী হয়ে ইতিহাস গড়লেন ম্যাক্রোঁ।ম্যাক্রোঁ পেয়েছেন ৫৮ দশমিক ৫৫ শতাংশ ভোট, অন্যদিকে, তার প্রতিদ্বন্দ্বী মেরি লে পেন পেয়েছেন ৪১ দশমিক ৪৫ শতাংশ ভোট। ২০০২ সালের পর থেকে কোনো ফরাসি প্রেসিডেন্ট পরপর দু'বার নির্বাচিত হননি। ২০১৭ সালে প্রথমবারের মতো ফ্রান্সের প্রেসিডেন্ট নির্বাচিত হন ইমানুয়েল ম্যাক্রোঁ। একাত্তর/আরবিএস  
tags:প্রধান সংবাদ, যুক্তরাষ্ট্র, ইউক্রেন, রাশিয়া, কানাডা, হামলা, জাতিসংঘ


20885
বিএনপি শুধু মিথ্যাবাদী নয়, তারা জালিয়াতও : তথ্যমন্ত্রী
রাজনীতি
2022-04-25T19:28:18+06:00
তথ্য ও সম্প্রচার মন্ত্রী ড. হাছান মাহমুদ বলেছেন, বিএনপি শুধু মিথ্যাবাদী নয়, তারা জালিয়াত। এটি একটি জালিয়াত রাজনৈতিক দল।সোমবার (২৫ এপ্রিল) দুপুরে সচিবালয়ে মন্ত্রণালয়ের সভাকক্ষে সাংবাদিকদের সঙ্গে মতবিনিময় কালে তিনি এ কথা বলেন।তথ্যমন্ত্রী বলেন, কয়েক বছর আগে খালেদা জিয়ার প্রেস সচিব সাংবাদিকদের ডেকে বলেছিলেন অমিত শাহ বেগম খালেদা জিয়াকে ফোন করেছিলেন। এরপর অমিত শাহের অফিস থেকে বলা হয়, তিনি ফোন করেননি। তারা (বিএনপি নেতারা) বিভিন্ন সময় বিদেশিদের সঙ্গে দেখা করে বিদেশিদের উদ্ধৃতি দিয়ে যে নানা কথাবার্তা বলে, তার অনেকগুলোই বানোয়াট। আসলে ওনারা শুধু মিথ্যাবাদী নয়, ওনারা জালিয়াত। এটি একটি জালিয়াত রাজনৈতিক দল। এ ঘটনাগুলো এটিরই প্রমাণ দিচ্ছে।সম্প্রতি বাংলাদেশে নিযুক্ত জার্মানির রাষ্ট্রদূত আখিম ট্র্যোস্টারের সঙ্গে বৈঠক করেন বিএনপি নেতারা।বৈঠক নিয়ে বিএনপির পক্ষ থেকে গণমাধ্যমে দেওয়া বক্তব্যে অসন্তোষ প্রকাশ করেন দেশটির রাষ্ট্রদূত। বিষয়টি নিয়ে তথ্যমন্ত্রীর দৃষ্টি আকর্ষণ করা হলে তিনি বলেন, একটি রাজনৈতিক দলের বক্তব্যের পরিপ্রেক্ষিতে জার্মানির মতো একটি দেশের রাষ্ট্রদূত এরকম প্রকাশ্যে ক্ষোভ প্রকাশ করা, আমাদের দেশে নিকট অতীতে কখনো ঘটেনি, অন্তত আমার জানা নেই।একাত্তর/এআর
tags:আওয়ামী লীগ, বিএনপি, তথ্যমন্ত্রী


20886
খেরসনে গণভোট 'মঞ্চস্থের' পরিকল্পনা করছে রাশিয়া: যুক্তরাজ্য
বিশ্বযোগ
2022-04-25T19:49:33+06:00
আন্তর্জাতিক রাজনীতিতে রুশ প্রেসিডেন্ট ভ্লাদিমির পুতিনের মতো চৌকস নেতা কমই আছেন। রুশ ফেডারেশনে ক্রিমিয়ার অন্তর্ভুক্তির সময় তা প্রমাণ করেছিলেন তিনি। এবার দক্ষিণ ইউক্রেনের শহর খেরসনেও প্রায় একই পথে হাঁটছে রাশিয়া। একদিকে চলছে লাগাতার হামলা আর অন্যদিকে গণভোটের প্রস্তুতি।  ব্রিটেনের প্রতিরক্ষা মন্ত্রণালয়ের ভাষ্যানুযায়ী, রাশিয়া দক্ষিণ ইউক্রেনের শহর খেরসনে একটি গণভোট আয়োজনের পরিকল্পনা করছে। যুক্তরাজ্যের অভিযোগ, শহরটিতে রাশিয়ার দখলদারিত্বকে ন্যায্যতা দিতেই এই “মঞ্চস্থ” গণভোটের আয়োজন করা হচ্ছে। জাপানের রাষ্ট্রীয় গণমাধ্যম এনএইচকে এক প্রতিবেদনে জানায়, ব্রিটিশ মন্ত্রণালয় রোববার ইউক্রেন সম্পর্কে তাদের হালনাগাদকৃত সর্বশেষ প্রতিরক্ষা গোয়েন্দা তথ্য প্রকাশ করেছে।সেখানে বলা হয়, খেরসন শহরটি “ক্রিমিয়া এবং আধিপত্য বিস্তার করে চলা দক্ষিণ ইউক্রেনের মধ্যে একটি স্থল যোগাযোগ স্থাপনের রুশ লক্ষ্যের জন্য অত্যন্ত গুরুত্বপূর্ণ।”মন্ত্রণালয়ের ভাষ্যমতে, রাশিয়া এর আগে ২০১৪ সালে রুশ ফেডারেশনে ক্রিমিয়ার অন্তর্ভুক্তির উপরে একটি অবৈধ গণভোটের আয়োজন করেছিল। এবারও প্রায় একই পথ অবলম্বন করছে ক্রেমলিন। আরও পড়ুন: ম্যাক্রোঁকে পুতিন-জেলনস্কির অভিনন্দনএদিকে যুক্তরাজ্য ও রাশিয়ার মধ্যকার দ্বন্দ্ব আরও প্রকট রূপ ধারণ করেছে। যুক্তরাজ্যের বিশেষায়িত বাহিনী স্পেশাল এয়ার ফোর্স (এসএএস) ইউক্রেন যুদ্ধে অংশ নিয়েছে কি না, তা তদন্ত করে দেখছে রাশিয়া। দেশটির সর্বোচ্চ তদন্ত সংস্থা ইনভেস্টিগেটিভ কমিটি এই তথ্য জানিয়েছে।ইনভেস্টিগেটিভ কমিটি জানায়, তারা গণমাধ্যমের প্রতিবেদনে জানতে পেরেছে যে ইউক্রেনের পশ্চিমাঞ্চলে লিভিভ শহরে এসএএস সেনাদের মোতায়েন করা হয়েছে।রাশিয়ার এমন দাবির প্রেক্ষিতে যুক্তরাজ্যের প্রতিরক্ষা মন্ত্রণালয় এখনো অবশ্য কোনো মন্তব্য করেনি।একাত্তর/আরবিএস  
tags:ইউক্রেন, রাশিয়া, যুক্তরাজ্য, হামলা, জাতিসংঘ


20887
আগামী সংসদ নির্বাচন অবাধ ও নিরপেক্ষ হবে: কৃষিমন্ত্রী
জাতীয়
2022-04-25T19:50:25+06:00
২০২৩ সালের জাতীয় সংসদ নির্বাচনে আবারো গণতন্ত্রের চর্চা হবে বলে জানিয়েছেন কৃষিমন্ত্রী ডক্টর মো. আব্দুর রাজ্জাক। তিনি বলেন, সকলের অংশগ্রহণের মধ্য দিয়ে সে নির্বাচন হবে অবাধ ও নিরপেক্ষ।সোমবার (২৫ এপ্রিল)দুপুরে টাঙ্গাইল শেখ হাসিনা মেডিকেল কলেজ হাসপাতালে আয়োজিত মতবিনিময় সভায় প্রধান অতিথির বক্তব্যে এসব কথা বলেন কৃষিমন্ত্রী।মন্ত্রী আরও বলেন, দেশি-বিদেশি কোন চক্র ষড়যন্ত্র করে নির্বাচনকে প্রভাবিত করতে পারবে না। বিএনপি ষড়যন্ত্রের মাধ্যমে সাংবিধানিক সরকারের পতন ঘটিয়ে অবৈধভাবে ক্ষমতায় আসতে চায়। কিন্তু এদেশে কেউ আর অবৈধভাবে ক্ষমতায় আসতে পারবে না। ক্ষমতায় আসতে হলে নির্বাচনের মাধ্যমেই আসতে হবে।মতবিনিময় সভায় উপস্থিত ছিলেন জেলার সংসদ সদস্যবৃন্দ, চিকিৎসক ও স্থানীয় আওয়ামী লীগের নেতৃবৃন্দ।একাত্তর/এআর
tags:কৃষিমন্ত্রী, আব্দুর রাজ্জাক, জাতীয় সংসদ নির্বাচন


20888
মোবাইল ব্যাংকিংয়ে লেনদেনের সীমা বেড়েছে
অর্থযোগ
2022-04-25T20:04:24+06:00
মোবাইলে আর্থিক সেবাদাতা (এমএফএস) প্রতিষ্ঠানের মাধ্যমে লেনদেনের সীমা বাড়িয়েছে বাংলাদেশ ব্যাংক।সোমবার (২৫ এপ্রিল) বাংলাদেশ ব্যাংক মোবাইলে আর্থিক সেবাদাতা (এমএফএস) প্রতিষ্ঠানের জন্য এমন একটি নির্দেশনা জারি করেছে। বিকাশ- রকেটের মতো মোবাইল আর্থিক সেবাদাতা প্রতিষ্ঠানগুলোর ক্ষেত্রে এটি কার্যকর হবে।এমএফএসের ক্রমবর্ধমান চাহিদা বিবেচনা করে এবং ইলেকট্রনিক পেমেন্টকে উৎসাহিত করতে ব্যক্তি হিসাবের লেনদেন সীমা পুনঃনির্ধারণ করার সিদ্ধান্ত নিয়েছে কেন্দ্রীয় ব্যাংক।দেশের সব এমএফএস প্রোভাইডারের প্রধান নির্বাহী বরাবর পাঠানো নির্দেশনায় বলা হয়, এখন থেকে মোবাইল ফিনান্সিয়াল সার্ভিসের গ্রাহকেরা এজেন্ট পয়েন্টের মাধ্যমে দৈনিক ৩০ হাজার টাকা এবং মাসে ২ লাখ টাকা জমা (ক্যাশ ইন) করতে পারবেন।এছাড়া ব্যাংকের হিসাব বা কার্ড থেকে দিনে ৫০ হাজার টাকা এবং মাসে সর্বোচ্চ ৩ লাখ টাকা জমা করতে পারবেন। একইভাবে গ্রাহক দিনে ২৫ হাজার টাকা এবং মাসে সর্বোচ্চ দেড় লাখ টাকা উত্তোলন (ক্যাশ আউট) করতে পারবেন। এক্ষেত্রে এমএফএস হিসাবের স্থিতি কোনোভাবেই তিন লাখ টাকার বেশি রাখা যাবে না বলেও জানানো হয়।নতুন নির্দেশনা মতে, মোবাইল ফিনান্সিয়াল সার্ভিসের গ্রাহকেরা একে অপরকে দিনে ২৫ হাজার টাকা এবং প্রতি মাসে ২ লাখ টাকা পাঠাতে পারবেন। আগে প্রতি মাসে একজন গ্রাহক অন্য একজন গ্রাহককে সর্বোচ্চ ৭৫ হাজার টাকা পাঠাতে পারতেন।তবে, এমএফএস প্রোভাইডার প্রতিষ্ঠানগুলো তাদের প্রতিষ্ঠানের ঝুঁকি বিশ্লেষণ অনুসারে উপরোক্ত সীমা অতিক্রম না করে স্ব-স্ব প্রতিষ্ঠানের গ্রাহকদের লেনদেনের সীমা নির্ধারণ করতে পারে। এ নির্দেশনা অবিলম্বে কার্যকর হবে।আরও পড়ুন: আগামী সংসদ নির্বাচন অবাধ ও নিরপেক্ষ হবে: কৃষিমন্ত্রীপ্রজ্ঞাপনে আরো বলা হয়েছে, কোভিড-১৯ এর উদ্ভূত পরিস্থিতিতে এমএফএসের আওতা ও লেনদেনের ব্যাপ্তি প্রসারের পাশাপাশি এ মাধ্যম ব্যবহার করে সরকারের বিভিন্ন প্রণোদনা, শিক্ষা, সামাজিক নিরাপত্তা বেষ্টনির আওতায় আর্থিক সহায়তা প্রদান কার্যক্রম ব্যাপকভাবে বৃদ্ধি পেয়েছে। একইসঙ্গে স্বল্প আয়ের মানুষের মধ্যে এমএফএস ব্যবহারের প্রবণতা উল্লেখযোগ্য হারে বেড়েছে। এমএফএসের ক্রমবর্ধমান চাহিদা বিবেচনা করে এবং ইলেকট্রনিক পেমেন্টকে উৎসাহিত করতে ব্যক্তি হিসাবের লেনদেন সীমা পুনঃনির্ধারণ করা হলো।একাত্তর/আরএ
tags:প্রধান সংবাদ, বাংলাদেশ ব্যাংক, মোবাইল ব্যাংকিং, এমএফএস


20889
কক্সবাজারে পৌঁছেছেন ডেনমার্কের রাজকুমারী
দেশযোগ
2022-04-25T20:05:49+06:00
তিন দিনের সফরে কক্সবাজারে পৌঁছেছেন ডেনমার্কের রাজকুমারী ম্যারি এলিজাবেথ ডোনাল্ডসন। সোমবার (২৫ এপ্রিল) বিকেল সাড়ে ৪ টায় একটি বেসরকারি বিমান যোগে কক্সবাজার আন্তর্জাতিক বিমানবন্দরে এসে পৌঁছান তিনি। বিমানবন্দরে রাজকুমারী ডোনাল্ডসনকে ফুলেল শুভেচ্ছা জানান জেলা প্রশাসক মো. মামুনুর রশীদ এবং পুলিশ সুপার মো. হাসানুজ্জামান। এ সময় পদস্থ সরকারি কর্মকর্তাসহ সংশ্লিষ্ট দপ্তরের উর্ধ্বতন কর্মকর্তাবৃন্দ উপস্থিত ছিলেন।কাল মঙ্গলবার (২৬ এপ্রিল) উখিয়ায় রোহিঙ্গা ক্যাম্প পরিদর্শনে যাওয়ার কথা রয়েছে ডোনাল্ডসের।আরও পড়ুন: আগামী সংসদ নির্বাচন অবাধ ও নিরপেক্ষ হবে: কৃষিমন্ত্রীএর আগে বাংলাদেশে পৌঁছে প্রধানমন্ত্রীর সঙ্গে সৌজন্য সাক্ষাৎ করেন রাজকুমারী মেরি। পাশপাশি পররাষ্ট্রমন্ত্রীর সঙ্গেও বৈঠক করেন তিনি। এ সময় টেকসই ও সবুজ ফ্রেমওয়ার্ক বিষয়ে বাংলাদেশ এবং ডেনমার্ক রাজ্যের মধ্যে সমঝোতা স্মারক স্বাক্ষর হয়।তিন দিনের সফর শেষে বুধবার (২৭ এপ্রিল) রাতে ইস্তাম্বুলের উদ্দেশে ঢাকা ত্যাগ করার কথা রাজকুমারী ম্যারি এলিজাবেথের।একাত্তর/আরবিএস  
tags:কক্সবাজার, ডেনমার্ক, ম্যারি এলিজাবেথ ডোনাল্ডসন


20890
চট্টগ্রামে দুই বছর পর জব্বারের ঐতিহাসিক বলিখেলা
দেশযোগ
2022-04-25T20:38:07+06:00
চট্টগ্রামের লালদিঘীতে আব্দুল জব্বারের বলিখেলার ১১৩ তম আসর উপলক্ষে তিন দিনব্যাপী বৈশাখী মেলা শুরু হয়েছে। করোনার কারণে গেলো দুই বছর আয়োজন হয়নি চট্টগ্রামের ইতিহাস-ঐতিহ্যের অবিচ্ছেদ্য এ মেলার। তবে রমজান মাসের জন্য অন্যবারের তুলনায় এবার মেলায় আয়োজন সীমিত। এ বছর মাঠ সংস্কারের কারণে লালদিঘীর মাঠ না পাওয়ায় বলিখেলার আয়োজন হবে না বলে ঘোষণা দিয়েছিল আয়োজক কমিটি। শেষ পর্যন্ত বিশেষ ব্যবস্হাপনায় বলিখেলা ও মেলার আয়োজন করেন চট্টগ্রামের মেয়র রেজাউল করিম চৌধুরী।মেলার মূল আকর্ষণ বলিখেলা (কুস্তি প্রতিযোগিতা) সোমবার ৩টা থেকে শুরু হয়েছে। এ বছর বলিখেলায় প্রায় ১০০ জন অংশগ্রহণ করেন। গতবারের চ্যম্পিয়ন কুমিল্লার শাহজালালকে হারিয়ে চ্যাম্পিয়ন হন চকরিয়ার জীবন বলি।আরও পড়ুন: আগামী সংসদ নির্বাচন অবাধ ও নিরপেক্ষ হবে: কৃষিমন্ত্রী১৯০৯ সালে চট্টগ্রাম নগরীর বদরপাতির ব্যবসায়ী আব্দুল জব্বার সওদাগর লালদীঘি ময়দানে এই কুস্তি প্রতিযোগিতার সূচনা করেন। তার উদ্দেশ্য ছিল যুবকদের শারীরিকভাবে ব্রিটিশ বিরোধী আন্দোলনের জন্য প্রস্তুত করা। তারই ধারাবাহিকতায়  মেলার দ্বিতীয় দিন সকাল থেকেই ক্রেতা বিক্রেতাদের পদচারণায় মুখর হয়ে উঠে পুরো লালদিঘী এলাকা। হাত পাখা থেকে শুরু করে গৃহস্থালির বিভিন্ন পণ্য সামগ্রী নিয়ে দেশের নানা প্রান্ত থেকে ব্যবসায়ীরা এসেছেন। মূলত গৃহস্থালি ও রান্নাঘরের জিনিসপত্র, মৃৎপাত্র, খেলনা, মিষ্টি, ঝাড়ু, পাটি (মাদুর), আসবাবপত্র, কাঠ ও বাঁশ দিয়ে তৈরি শোপিস, বেতের জিনিসপত্র, গাছের চারা এবং মাছ ধরার জালসহ সব ধরনের হস্তশিল্পের পসরা সাজিয়ে বসেছেন অস্থায়ী দোকানে।মেলা কমিটির সভাপতি জহুর লাল হাজারী বলেন, লালদিঘী মাঠের সংস্কার কাজের জন্য মাঠে মেলা না হলেও এবার মাঠের পাশে বিকল্প জায়গায় বলিখেলার আয়োজন করা হয়েছে।প্রতি বছর ১২ বৈশাখ মেলা শুরু হয়ে তিনদিনব্যাপী চলে ঐতিহাসিক এ মেলা।একাত্তর/আরবিএস 
tags:চট্টগ্রাম, মেলা, জব্বারের বলিখেলা


20891
ছেলেকে পিটিয়ে মাকে চিৎকার শোনালো ছাত্রলীগ নেতা
দেশযোগ
2022-04-25T20:45:17+06:00
পুরাতন প্রেমিককে ত্যাগ করে নতুন সম্পর্ক গড়ে তোলায় প্রতিশোধ নিতে সাতক্ষীরার তালায় এক কলেজ ছাত্রকে ডেকে এনে মারপিট ও মাথা মুণ্ডন করে দিয়েছে ছাত্রলীগ ও শ্রমিক লীগের নেতা-কর্মীরা।রোববার (২৪ এপ্রিল) বিকেলে তালা সরকারি কলেজ ছাত্রাবাসে এঘটনা ঘটে। সোমবার তালা থানায় এ সংক্রান্ত একটি মামলা রেকর্ড করা হয়েছে।নির্যাতনের শিকার কলেজ ছাত্র শোয়েব আজিজ তন্ময় (২০) তালা সদরের জাতপুর গ্রামের শেখ আজিজুর রহমানের ছেলে। সে চলতি বছর জাতপুর টেকনিক্যাল কলেজ থেকে এইচএসসিতে গোল্ডেন এ প্লাস পেয়ে উত্তীর্ণ হয়েছে। বর্তমানে বিশ্ববিদ্যালয়ে ভর্তির জন্য খুলনায় কোচিং করছে তন্ময়।কলেজছাত্র তন্ময়ের বাবা আজিজুর রহমান জানান, তার ছেলের সাথে কারো কোন বিরোধ নেই। আকষ্মিক রোববার দুপুর একটার দিকে তার ছেলের পূর্ব পরিচিত নাহিদ হাসান উৎস নামের একটি ছেলে মোবাইল ফোনে ডেকে নিয়ে যায় তালা কলেজের সামনে। সেখান থেকে ছেলে তন্ময়কে ধরে নিয়ে যায় কলেজের মধ্যে একটি রুমে।সেখানে নিয়ে তালার মাঝিয়াড়া গ্রামের উপজেলা ছাত্রলীগের সাংগঠনিক সম্পাদক সৈয়দ আকিব (২৫), হরিশচন্দ্রকাটি গ্রামের উপজেলা শ্রমিকলীগের সাংগঠনিক সম্পাদক সৌমিত্র চক্রবর্তী (৩২), তালা গার্লস স্কুলের পেছনের বাসিন্দা ছাত্রলীগ কর্মী জে. আর সুমন (২৫), তালার মহান্দি গ্রামের ছাত্রলীগ কর্মী জয় (২৪) ও তালা সদরের ছাত্রলীগ কর্মী নাহিদ হাসান উৎস (২৪) কোনো কথা বলার সুযোগ না দিয়ে তন্ময়কে মারপিট করার পর মাথা ন্যাড়া করে দিয়ে উলঙ্গ করে ভিডিও ধারণ করে।পরে অভিযুক্তরা তন্ময়ের মায়ের কাছে ফোন করে ছেলেকে মারপিটের চিৎকার শোনায়। সংবাদ পেয়ে আত্মীয়রা গিয়ে তন্ময়কে উদ্ধার করে।তালা সরকারি কলেজের ভারপ্রাপ্ত অধ্যক্ষ প্রফেসর শেখ হুমায়ূন কবীরের কাছে এ বিষয়ে জানতে চাইলে তিনি জানান, এ ধরণের কোনো খবর তার জানা নেই।তবে নাম প্রকাশ না করার শর্তে একজন প্রত্যক্ষদর্শী জানান, ছাত্রলীগের নেতা আকিবের সাথে একটি মেয়ের প্রেমের সম্পর্ক ছিল। সম্প্রতি আকিবের সাথে সেই সম্পর্ক ভেঙে যায়। নতুন করে সম্পর্ক গড়ে উঠে তন্ময়ের সাথে। তন্ময়ের ওপর প্রতিশোধ নিতে আকিব তাকে নাহিদের মাধ্যমে ডেকে এনে মারপিট ও মাথা ন্যাড়া করে দেয়।ঘটনার মূল অভিযুক্ত আকিবের সাথে যোগাযোগের চেষ্টা করা হলে তার ফোন বন্ধ পাওয়া যায়।ঘটনার সাথে সম্পৃক্ত ছাত্রলীগ কর্মী জয় বলেন, তন্ময়কে ডেকে এনে মারপিটের কিছু ঘটনা ঘটেছে। এঘটনা মিটমাট হয়েছে। তবুও পরে তারা মামলা করেছে।আরও পড়ুন: কক্সবাজারে পৌঁছেছেন ডেনমার্কের রাজকুমারী ম্যারিসাতক্ষীরা জেলা ছাত্রলীগের সাধারণ সম্পাদক সুমন হোসেন বলেন, সাধারণ ছাত্র বা মানুষের ওপর ছাত্রলীগের নেতা-কর্মীদের এমন আচরণ হয়ে থাকলে, তদন্ত করে সাংগঠনিকভাবে ব্যবস্থা নেয়া হবে।তালা থানার ভারপ্রাপ্ত কর্মকর্তা (ওসি) আবু জেহাদ আলম ফকরুল খান জানান, এ ঘটনায় নির্যাতিত শিক্ষার্থীর বাবা ৫ জনের নাম উল্লেখ করে এবং আরো চারজনকে অজ্ঞাতনামা আসামি করে মামলা দায়ের করেছেন। মামলার তদন্তকারী কর্মকর্তা বিস্তারিত খোঁজ-খবর নিচ্ছেন।একাত্তর/আরএ
tags:ছাত্রলীগ, সাতক্ষীরা, শ্রমিক লীগ


20892
আওয়ামী লীগের অপরাধ ক্ষমা করার মতো নয়: ফখরুল
রাজনীতি
2022-04-25T21:04:49+06:00
বিএনপির মহাসচিব মির্জা ফখরুল ইসলাম আলমগীর বলেছেন, আওয়ামী লীগের অপরাধ ক্ষমা করার মতো নয়, তারা আমাদের দেশের সমস্ত কিছুকে ধ্বংস করে দিয়েছে। বিচার বিভাগ, প্রশাসন, সংবাদকর্মীদের স্বাধীনতা থেকে শুরু করে সমস্ত কিছুকে ধ্বংস করে দিয়েছে এই সরকার।সোমবার (২৫ এপ্রিল) বিকেলে ঠাকুরগাঁওয়ে জেলা বিএনপির কার্যালয়ের সামনে বিএনপির ইফতার মাহফিলে প্রধান অতিথির বক্তব্যে এই মন্তব্য করেন তিনি।মির্জা ফখরুল আরো বলেন,আমরা যে সময়টি পার করছি সেটি খুব কঠিন একটি সময়। এই খারাপ সময়টি শুধু বিএনপির জন্য নয় এই দেশের জন্য দেশের মানুষের জন্য একটি খারাপ সময়। তিনি বলেন, ঢাকা নিউ মার্কেটে ব্যবসায়ীদের সংঘর্ষ হলো, সেই সংঘর্ষে নেতৃত্ব যারা দিলেন তারা সরকার দলের লোক। অথচ অন্যায়ভাবে বিএনপির নেতার নামে মামলা দিয়ে তাকে গ্রেপ্তার করা হয়েছে। যারা খুন করলো তাদের কিছু বলা হচ্ছেনা, কিন্তু যেই বিএনপির নেতা অ্যাডভোকেট মকবুল কিছুই জানেন না তার নামে মামলা দিয়ে তাকে গ্রেপ্তার করা হলো। আবার আদালত তিন দিনের রিমান্ড দিয়েছে। এই হচ্ছে দেশের অবস্থা। এতেই বোঝা যায় দেশের আইন ব্যবস্থা, বিচার ব্যবস্থা কি।বিএনপির নেতাদের ঐক্যবদ্ধ থাকার আহবান জানিয়ে মহাসচিব আরো বলেন, আপনারা সকলে ঐক্যবদ্ধ হয়ে থাকবেন, দলকে শক্তিশালী করে তুলবেন। যারা বিএনপির রাজনীতি করছেন নিজেদের মধ্যে কোন দ্বিধাদ্বন্দ্ব করবেন না। কারণ আমরা সকলে ঐক্যবদ্ধ হয়ে লড়াই করেই আগামী দিনে এই সরকারের পতন ঘটাবো।বিএনপির মহাসচিব আরো বলেন,আমরা মুক্তিযুদ্ধ করেছিলাম সুখী-সুন্দর ও শান্তিপূর্ণ একটা গণতান্ত্রিক দেশ পাবো বলে। কিন্তু আজ যুদ্ধের ৫০ বছর হলেও আমরা সেই বাংলাদেশ পাইনি। আজকে আমাদের জীবনের কোন নিরাপত্তা নেই। অর্থনীতিতে লুটপাট চলছে, লক্ষ-লক্ষ কোটি টাকা পাচার হচ্ছে। প্রতিটি ক্ষেত্রে দুর্নীতি, চুরি, ডাকাতি।ইফতার মাহফিলে জেলা বিএনপির সভাপতি তৈমুর রহমানসহ নেতৃবন্দ উপস্থিত ছিলেন।একাত্তর/এআর
tags:আওয়ামী লীগ, বিএনপি, মির্জা ফখরুল ইসলাম আলমগীর, মহাসচিব


20893
লালনের বাণী ধারণ করে ইফতার বিতরণ
দেশযোগ
2022-04-25T21:09:07+06:00
রাজবাড়ী সদর উপজেলার খানগঞ্জ ইউনিয়নের বেলগাছি আরশি নগর লালন স্মৃতি সংঘের উদ্যোগে লালনের বাণী ধারণ করে ছিন্নমূল, পথচারী, দুস্থ ও অসহায় মানুষের মাঝে ইফতার বিতরণ কার্যক্রম চলছে।এরই ধারাবাহিকতায় সোমবার (২৪ এপ্রিল) বিকেলে বেলগাছি এলাকার ৫২০ জন মানুষের মাঝে ইফতার বিতরণ করা হয়।বিকেলে সংগঠনটির স্বেচ্ছাসেবকরা দরিদ্র মানুষের বাড়ি বাড়ি ইফতার পৌঁছে দেন। পরে বেলগাছি লালন স্মৃতি সংঘের মাঠে ও রেলস্টেশন এলাকায় ছিন্নমূল, পথচারী, দুস্থ ও অসহায় মানুষের মাঝে ইফতার বিতরণ করেন তারা।আরও পড়ুন: ছেলেকে পিটিয়ে মাকে ফোনে চিৎকার শোনালো ছাত্রলীগ নেতাবেলগাছি আরশি নগর লালন স্মৃতি সংঘের প্রতিষ্ঠাতা আশরাফুল আলম আক্কাস বলেন, ‘মানুষ ভজলে সোনার মানুষ পাবি’ -এই প্রতিপাদ্য নিয়ে সংগঠনটি প্রতিষ্ঠাকালীন সময় থেকেই প্রতি বছর মাস ব্যাপী ইফতার বিতরণসহ বিভিন্ন সামাজিক কাজ করে আসছে। বিগত দুই বছর করোনার কারণে ইফতার বিতরণ বন্ধ থাকলেও এ বছর আবার মাসব্যাপী ইফতার বিতরণ চলছে। যা রমজানের সারা মাস চলমান থাকবে।একাত্তর/আরএ
tags:রাজবাড়ী, ইফতার, খানগঞ্জ ইউনিয়ন


20894
দেশের বাজারে স্বর্ণের দাম কমলো
অর্থযোগ
2022-04-25T21:18:35+06:00
দেশের বাজারে ২২ ক্যারেট স্বর্ণের দাম কমেছে। প্রতি ভরিতে এক হাজার ১৬৬ টাকা কমিয়ে ৭৭ হাজার ৬৮২ টাকা দাম নির্ধারণ করেছে বাংলাদেশ জুয়েলার্স সমিতি (বাজুস)। মঙ্গলবার (২৬ এপ্রিল) থেকে এ দাম কার্যকর হবে।সোমবার (২৫ এপ্রিল) বাজুসের মূল্য নির্ধারণ ও মূল্য পর্যবেক্ষণ স্থায়ী কমিটির চেয়ারম্যান এম এ হান্নান আজাদ স্বাক্ষরিত সংবাদ বিজ্ঞপ্তিতে এ তথ্য জানানো হয়।উল্লেখ্য আজ পর্যন্ত ভালো মানের প্রতি ভরি সোনা ৭৮ হাজার ৮৪৯ টাকায় বিক্রি হয়েছে।আরও পড়ুন: মোবাইল ব্যাংকিংয়ে লেনদেনের সীমা বেড়েছেবিজ্ঞপ্তিতে বলা হয়, আন্তর্জাতিক বাজারে সোনার দাম কমায় দেশের বাজারেও নতুন দাম নির্ধারণ করেছে বাজুস।২৬ এপ্রিল (মঙ্গলবার) থেকে সবচেয়ে ভালো মানের (২২ ক্যারেট) স্বর্ণ প্রতি ভরি বিক্রি হবে ৭৭ হাজার ৬৮২ টাকায়। ভরি প্রতি কমানো হয়েছে ১ হাজার ১৬৭ টাকা।এ ছাড়া সনাতন পদ্ধতির প্রতি ভরি সোনা বিক্রি হবে ৫৩ হাজার ৭১ টাকায়। ভরি প্রতি কমানো হয়েছে ৭৫৮ টাকা।সোনার দাম কমানো হলেও দেশের বাজারে রুপার দাম অপরিবর্তিত রয়েছে। ২২ ক্যারেটের প্রতি ভরি রুপা এক হাজার ৫১৬ টাকায়, ২১ ক্যারেটের রুপা এক হাজার ৪৩৫ টাকায় এবং ১৮ ক্যারেটের রুপা এক হাজার ২২৫ টাকায় বিক্রি হবে। এ ছাড়া সনাতন পদ্ধতির প্রতি ভরি রুপা বিক্রি হবে ৯৩৩ টাকায়।একাত্তর/এআর
tags:বাজুস, স্বর্ণের দাম


20895
দেশে ফিরেছেন ওবায়দুল কাদের
রাজনীতি
2022-04-25T21:23:29+06:00
নিয়মিত স্বাস্থ্য পরীক্ষা শেষে সিঙ্গাপুর থেকে দেশে ফিরেছেন আওয়ামী লীগের সাধারণ সম্পাদক এবং সড়ক পরিবহন ও সেতুমন্ত্রী ওবায়দুল কাদের।সোমবার (২৫ এপ্রিল) সন্ধ্যায় বিমান বাংলাদেশ এয়ারলাইনসের বিজি ৫৮৫ ফ্লাইট যোগে ঢাকা পৌঁছেন তিনি।উল্লেখ্য, গত ২২ এপ্রিল শুক্রবার নিয়মিত স্বাস্থ্য পরীক্ষার উদ্দেশ্যে সিঙ্গাপুর যান ওবায়দুল কাদের।প্রসঙ্গত, গত ২১ ফেব্রুয়ারি রুটিন চেকআপের জন্য ভারতের দিল্লি যান ওবায়দুল কাদের। দিল্লির মেজেন্টা হাসপাতালে তার শারীরিক চেকআপ করা হয়।একাত্তর/এআর
tags:প্রধান সংবাদ, আওয়ামী লীগ, ওবায়দুল কাদের, সাধারণ সম্পাদক


