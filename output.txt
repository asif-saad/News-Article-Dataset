511540,527357
প্রাথমিক শিক্ষা সমাপনী পরীক্ষা : বাংলা
শিক্ষা
প্রকাশ : ২৫ মে ২০১৩, ১৯:২৪
কাঁকনমালা আর কাঞ্চনমালা
গতকালের পর
গ) প্রশ্ন: রানি কীভাবে নকল হয়ে গিয়েছিলেন?
উত্তর: রানি কাঞ্চনমালা রাজার দুঃখে চোখের জলে ভাসতে লাগলেন। একদিন নদীর ঘাটে গিয়ে একটি মেয়েকে রাজার সুচ খোলার জন্য দাসি করে নিয়ে নেন। রানি দাসির কাছে গায়ের গয়না রেখে নদীতে ডুব দিতে যান। যেই রানি ডুব দেন, তখুনি দাসি রানির সকল গয়না নিজে পরে নিয়ে রানি হয়ে যায়। আর আসল রানি কাঞ্চনমালাকে দাসি বানিয়ে ফেলে।
ঘ) প্রশ্ন: রাজা কীভাবে সুস্থ হয়ে উঠেছিল?
উত্তর: রানি কাঞ্চনমালা কাপড় নিয়ে নদীর ঘাটে যাওয়ার সময় শোনেন বনের পাশের গাছতলা থেকে কে যেন বলছে, লক্ষ সুই পেলে রাজ্যপাট দিবে। রানি একথা শুনে অচেনা মানুষটিকে রাজার সুই খোলার জন্য নিয়ে যান। সেই অচেনা লোকটি রাজাকে সুস্থ করে তুলেন। রাজা চোখ খোলে দেখেন অচেনা লোকটি আসলে তার ছেলেবেলার রাখালবন্ধু।
ঙ) প্রশ্ন: রাজা বন্ধুকে কীভাবে পুরষ্কৃত করলেন?
উত্তর : রাজা সুস্থ হয়ে বন্ধুকে দুহাতে জড়িয়ে ধরেন। চোখের জলে ভাসতে ভাসতে রাজা ক্ষমা চান বন্ধুর কাছে। আর বলেন, আজ থেকে তুমি আমার মন্ত্রী। এছাড়াও বন্ধুকে সারা জীবন পাশে থাকার কথা বলেন। এরপর রাজা তার বন্ধুকে একটি সোনার বাঁশি গড়িয়ে দেন। পুরনো দিনের মতো আবার রাখালবন্ধু বাঁশি বাজায়, আর রাজা তার গলা জড়িয়ে ধরে সেই সুর শোনে।
ক্রিয়াপদের চলিত রূপ:
ক) রাজপুত্র তার বন্ধুর গলা জড়াইয়া বসিয়া বাঁশির সুর শুনিয়া থাকে ।
খ) রাজপুত্র রাজা হইয়া বন্ধুকে ভুলিয়া যায়।
গ) হাতের সোনার কাঁকন দিয়া রানিকে কিনিতে হয় দাসি।
ঘ) কাঞ্চনমালা হইয়া গিয়াছেন দাসি।
ঙ) সুখে তার মন ভরিয়া ওঠে।
উত্তর:
ক) রাজপুত্র তার বন্ধুর গলা জড়িয়ে বসে বাঁশির সুর শোনে।
খ) রাজপুত্র রাজা হয়ে বন্ধুকে ভুলে যায়।
গ) হাতের সোনার কাঁকন দিয়ে রানিকে কিনতে হয় দাসি। ।
ঘ) কাঞ্চনমালা হয়ে গেছেন দাসি।
ঙ) সুখে তার মন ভরে ওঠে।
কাঁকনমালা আর কাঞ্চনমালা অধ্যায় থেকে
গতকাল প্রকাশিত বহুনির্বাচনি প্রশ্নের উত্তর আজ দেয়া হলো: ১.ক, ২.খ, ৩.ক, ৪.খ, ৫.গ, ৬.ঘ, ৭.ক, ৮.খ, ৯.খ, ১০.খ, ১১.ক, ১২.ক, ১৩.গ, ১৪.খ, ১৫.ক ।



511541,527358
বিশ্ববিদ্যালয় ভর্তি পরীক্ষা খ ও ঘ ইউনিট
শিক্ষা
প্রকাশ : ২৫ মে ২০১৩, ১৯:২৫
১. উপমহাদেশীয়দের মধ্যে ঢাকা বিশ্ববিদ্যালয়ের প্রথম ভাইস চ্যান্সেলর—
ক. ড. রমেশচন্দ্র মজুমদার
খ. ড. মাহমুদ হাসান
গ. ড. সৈয়দ মোয়াজ্জেম হোসেন
 স্যার এ এফ রহমান
২. বাংলাদেশের অষ্টম জাতীয় সংসদে কোন সদস্য নিজেই নিজের কাছে সংসদ সদস্য হিসেবে শপথ নেন?
ক. বেগম খালেদা জিয়া খ. শেখ হাসিনা
গ. জমির উদ্দীন সরকার  আবদুল হামিদ
৩. মূল্য সংযোজন কর বাংলাদেশে কখন থেকে চালু করা হয়?
 ১ জুলাই ১৯৯১ খ. ১ জুলাই ১৯৯৩
গ. ১ জুলাই ১৯৯৫ ঘ. ১ জুলাই ১৯৯৬
৪.ঢাকায় প্রথম বাংলার রাজধানী কখন স্থাপিত হয়?
 ১৬১০সালে খ. ১৫৭৬ সালে
গ. ১৯০৫ সালে ঘ. ১৯৪৭ সালে
৫.অবিভক্ত বাংলার শেষ মুখ্যমন্ত্রী কে ছিলেন?
 হোসেন শহীদ সোহরাওয়াদী র্ খ.এ কে ফজলুল হক
গ. খাজা নাজিম উদ্দিন ঘ. আবুল হাশেম
৬.বাংলাদেশের প্রাচীনতম নগর কেন্দ্র কোনটি?
ক. ময়নামতি খ. পাহাড়পুর
 মহাস্থানগড় ঘ. সোনারগাঁ
৭.বাংলাদেশের জাতীয় দিবস কোনটি?
ক. ১৬ ডিসেম্বর  ২৬ মার্চ
গ. ২১ ফেব্রুয়ারি ঘ. ৭ মার্চ
৮.বাংলাদেশের সবচেয়ে বেশি বৈদেশিক মুদ্রা অর্জিত হয় কোন খাত থেকে?
ক. চা খ. পাট
 তৈরি পোশাক ঘ. চিংড়ি মাছ
৯.কোন আরব দেশ সর্বপ্রথম বাংলাদেশকে স্বীকৃতি প্রদান করে?
ইরাক খ. মিশর গ. কুয়েত ঘ. জর্দান
১০.জাতীয় সংসদে কোরাম হয় কতজনে?
ক. ৯০ জনে খ. ৭৫ জনে
৬০ জনে ঘ. ৪৫ জনে
১১.পার্বত্য চট্টগ্রাম শান্তিচুক্তি কত তারিখে কোন বছর স্বাক্ষরিত হয়?
ক. ২৩ জুন ১৯৯৬ খ. ১২ ডিসেম্বর ১৯৯৬
২ ডিসেম্বর ১৯৯৭ ঘ. ১০ মার্চ ১৯৯৮
১২.গণপ্রজাতন্ত্রী বাংলাদেশের সংবিধান কার্যকর হয় কোন তারিখে?
ক. ১০ জানুয়ারি ১৯৭২ ১৬ ডিসেম্বর ১৯৭২
গ. ৪ নভেম্বর ১৯৭২ ঘ. ১১ অক্টোবর ১৯৭২
১৩.বাংলার ফরায়েজী আন্দোলনের সূচনাকারী কে?
ক. তিতুমীর খ. রাজা রামমোহর রায়
 হাজী শরীয়তুল্লাহ ঘ. হাজী দানেশ
১৪.বাংলাদেশের প্রথম ‘ইপিজেড’ কোথায় স্থাপিত হয়?
ক. সাভারে  চট্টগ্রামে গ. মংলায় ঘ. ঈশ্বরদীতে
১৫.বাংলাদেশ কোন সালে কমনওয়েলথের সদস্যপদ লাভ করে?
১৯৭২ খ. ১৯৭৩ গ. ১৯৭৪ ঘ. ১৯৭৫
১৬.বাংলাদেশে বর্তমানে নারী মন্ত্রীর সংখ্যা কত?
ক. নয় খ. আট গ. সাত  ছয়
১৭.জাতীয় সংসদের ১নং আসনটি বাংলাদেশের কোন জেলায় ?
ক. কক্সবাজার  পঞ্চগড়
গ. চাঁপাইনবাবগঞ্জ ঘ. বরগুনা
১৮.ভারতবর্ষে ‘ইস্ট ইন্ডিয়া কোম্পানির’ শাসন আনুষ্ঠানিকভাবে কবে শেষ হয় ?
ক. ১৮৫৭  ১৮৫৮ গ. ১৯২১ ঘ. ১৯৪৭
১৯.প্রাচীন বাংলায় নিম্নের কোন অঞ্চল বাংলাদেশের পূর্বাংশে অবস্থিত ছিল ?
 হরিকেল খ. সমতট গ. বরেন্দ্র ঘ. রাঢ়
২০.নাথান কমিশন যে বিশ্ববিদ্যালয় প্রতিষ্ঠার সঙ্গে যুক্ত —
ক. কলকাতা বিশ্ববিদ্যালয়
খ. জাহাঙ্গীরগনগর বিশ্ববিদ্যালয়
গ. রাজশাহী বিশ্ববিদ্যালয়
 ঢাকা বিশ্ববিদ্যালয়
২১.বাংলাদেশের অর্থনৈতিক নীতিনির্ধারণ এবং উন্নয়ন প্রকল্প অনুমোদন সংক্রান্ত সর্বোচ্চ সংস্থা —
ক. প্ল্যানিং কমিশন
খ. অর্থ ও পরিকল্পনা মন্ত্রণালয়
গ. প্রধানমন্ত্রীর কার্যালয়
 জাতীয় অর্থনৈতিক কাউন্সিলের নির্বাহী পরিষদ
২২.‘বীরপ্রতীক’ খেতাবপ্রাপ্ত একমাত্র বিদেশি
মুক্তিযোদ্ধা —
ডব্লিউ.এ.এস. ওডারল্যান্ড খ. মার্ক টালি
গ. আঁন্দ্রে মারলো ঘ. এডওয়ার্ড কেনেডি
২৩.কোন আমলে সোনারগাঁও বাংলাদেশের রাজধানী ছিল?
ক. সুলতানী আমলে  মুঘল আমলে
গ. পাল আমলে ঘ. মৌর্য যুগে
২৪.বাংলাদেশে কয়টি ভূ-উপগ্রহ কেন্দ্র আছে?
 ৪টি খ. ২টি গ. ৫টি ঘ. ৩টি
২৫.মুক্তুিদ্ধের উপর রচিত কবিতা ‘সেপ্টেম্বর অন যশোর রোড’-এর রচয়িতা কে?
ক. খলিল জিবরান খ. রবার্ট ফ্রস্ট
গ. ওয়াল্ট হোয়াইটম্যান  অ্যালেন গিন্স্বার্গ
সৌজন্যে:UCC
মতামত জানাতে ০১৭১৪৭০৫৭২৭



511542,527359
এইচএসসি’র ব্যবসায় নীতি ও প্রয়োগ
শিক্ষা
প্রকাশ : ২৫ মে ২০১৩, ১৯:২৫
প্রিয় শিক্ষার্থীবৃন্দ শুভেচ্ছা নিও। ইতিমধ্যে অনেকে দ্বাদশ শ্রেণিতে উর্ত্তীর্ণ হয়েছে এবং ক্লাসও শুরু হয়ে গেছে। ব্যবসায় নীতি ও প্রয়োগের প্রথমপত্রের ন্যায় ২য়পত্রে ২টি অংশ রয়েছে। প্রথম অংশ ব্যাংকিং এবং ২য় অংশ বীমা। প্রথমপত্রের ন্যায় রচনামূলকে ব্যাংকিং অংশ থেকে কমপক্ষে ৩টি এবং বীমা অংশ থেকে কমপক্ষে ২টি সহ মোট ৬টি প্রশ্নের উত্তর দিতে হবে। বহুনির্বাচনি প্রশ্নে ১ম পত্রের ন্যায় সাধারণ বহুনির্বাচনি, বহুপদী সমাপ্তিসূচক বহুনির্বাচনি এবং অভিন্ন তথ্যভিত্তিক বহুনির্বাচনি প্রশ্ন থেকে মোট ৪০টি প্রশ্ন থাকবে। তোমরা নিশ্চয় অবগত আছ যে, সৃজনশীল পদ্ধতি একটি ধারাবাহিক প্রক্রিয়া এবং এর প্রয়োগে নিজেকে মেলে ধরার এক অভিনব সুযোগ। তাই এই শিক্ষা ব্যবস্থায় বছরের শুরু থেকে ধারাবাহিক ভাবে পড়ালেখা করলে খুব সহজেই ভালো রেজাল্ট করা সম্ভব। তাই এখন থেকে দ্বাদশ শ্রেণিতে মনোযোগ দিয়ে পড়ালেখা শুরু করবে। ব্যবসায় নীতি ও প্রয়োগে বোর্ড কর্তৃক প্রদত্ত মূল বইতে যেভাবে প্রশ্ন এবং উত্তর দেওয়া আছে সেবাবেই প্রতিটি অধ্যায় শ্রেণিকক্ষে সমন্বয় করে প্রথমে অধ্যায়ের পুরো বিষয়বস্তু পড়ে ফেলবে এবং প্রতিটি অধ্যায় শেষ হবার পর উক্ত অধ্যায় থেকে প্রথমে জ্ঞানমূলক গুরুত্বপূর্ণ প্রশ্নসমূহ বের করে নিবে। তবে এই জ্ঞানমূলক প্রশ্ন বইয়ের কোন সরাসরি প্রশ্ন থেকে হতে পারে, বইয়ের প্রশ্নের শ্রেণী বিভাগ থেকে হতে পারে, উপ-শ্রেণি বিভাগ থেকে হতে পারে এমনকি বিভিন্ন প্রশ্নের পয়েন্ট থেকে জ্ঞানমূলক প্রশ্ন বের করা যেতে পারে। যেমন, আধুনিক ব্যাংকের পূর্বসূরী কী ? সরাসরি জ্ঞানমূলক প্রশ্ন। মহাজন শ্রেণি কী ? পূর্বসূরীদের প্রশ্নের শ্রেণি বিভাগের জ্ঞানমূলক প্রশ্ন । মধ্যস্থ ব্যবসায়ী প্রতিষ্ঠান কী ? আমানত সংগ্রহ কী? কোন মূল প্রশ্নের পয়েন্ট থেকে নেয়া এবং বিশেষায়িত ব্যাংক কী ? মূল প্রশ্নের শ্রেণি বিভাগের উপ-শ্রেণি বিভাগ থেকে নেয়া। এভাবে অতি গুরুত্বপূর্ণ জ্ঞানমূলক প্রশ্নসমূহ বের করে ভালো ভাবে পড়ে ফেলবে। এই জ্ঞানমূলক প্রশ্ন থেকে কিছু কিছু প্রশ্ন অনূধাবন মূলক প্রশ্নে রুপান্তর করা যাবে। যেমন, উক্ত জ্ঞানমূলক থেকে আধুনিক ব্যাংকের পূর্বসূরী বলতে কি বুঝায় ? মহাজন শ্রেণি বলতে কি বুঝায় ? আর যে কোন উদ্দীপক তৈরীর পূর্বে সাধারণত যে কোন জ্ঞানমূলক প্রশ্নকে টার্গেট করে করা হয়। যেমন, ব্যাংক কী ? এর উত্তরে হবে, ব্যাংক বলতে কেন্দ্রীয় ব্যাংকের অনুমোদিত এমন একটি আর্থিক মধ্যস্থ কারবারী প্রতিষ্ঠানকে বুঝায় যা জনগণের কাছ থেকে আমানত সংগ্রহ করে, আমানতি অর্থের নিরাপত্তা বিধান করে এবং প্রয়োজনে উক্ত অর্থ ফেরত দেয়। এই ধরনের ছোট একটা জ্ঞান মূলক প্রশ্ন থেকে উদ্দীপক হতে পারে।
উদ্দীপক: একটি আর্থিক প্রতিষ্ঠান কেন্দ্রীয় ব্যাংকের তালিকায় নিজের নাম অন্তর্ভুক্ত করে জনগণের বিক্ষিপ্ত ভাবে পড়ে থাকা সঞ্চয়সমূহ থেকে আমানত সংগ্রহ করে উক্ত আমানতের একটা অংশ দিয়ে তাদের ব্যবসায় কার্যক্রম পরিচালনা করে। উক্ত উদ্দীপক থেকে নিম্নোক্ত প্রশ্ন তৈরী করা যায়। যথা-
গ) উপরের উদ্দীপকে যে আর্থিক প্রতিষ্ঠানের কথা বলা হয়েছে তার নাম কী ? আলোচনা কর (প্রয়োগ স্তরের প্রশ্ন)।
ঘ) উপরের উদ্দীপকে কেন্দ্রীয় ব্যাংকের সদস্যের তালিকায় নিজের নাম অন্তর্ভুক্ত বলতে কি বুঝানো হয়েছে বলে তুমি
মনে কর ? তোমার মতামত দাও।
(উচ্চতর দক্ষতা স্তরের প্রশ্ন)
উপরের উদ্দীপকের গ নং প্রশ্নের জ্ঞানমূলক উত্তর: যে আর্থিক প্রতিষ্ঠানের কথা বলা হয়েছে তার নাম ব্যাংক।
উদ্দীপকের ঘ নং প্রশ্নের জ্ঞানমূলক উত্তর হবে: তালিকাভূক্ত ব্যাংকের প্রতি ইঙ্গিত প্রদান করা হয়েছে। তার মানে একটি জ্ঞানমূলক প্রশ্নকে অনুধাবনমূলক প্রশ্নে রুপান্তর করা যায় এবং একটি জ্ঞানমূলক প্রশ্নের উত্তর থেকে একটি উদ্দীপক তৈরী করা যায় এবং এই উদ্দীপক থেকে গ ও ঘ নং অর্থাত্ প্রয়োগ এবং উচ্চতর দক্ষতা স্তরের প্রশ্ন সৃষ্টি করা যায় এবং এর মধ্যে থেকে জ্ঞানমূলক উত্তর খুঁজে পাওয়া যায়। জ্ঞানমূলক প্রশ্ন বের করার পূর্বে প্রতিটি অধ্যায় ভালোভাবে পড়ার উদ্দেশ্য হলো জ্ঞানমূলক প্রশ্ন যদি অনুধাবন হিসাবে আসে তবে অনুধাবনের ব্যাখা বিশ্নেষণ প্রয়োজন হবে এমনকি উদ্দীপকের প্রশ্নের উত্তর লেখার জন্যও বিশ্লেষণের প্রয়োজন হবে। তাই প্রতিটি অধ্যায় ভালোভাবে পড়তে হবে। আর প্রতিটি অধ্যায় পড়ার সাথে সাথে তোমাদের মধ্যে ছোট ছোট কিছু প্রশ্নের সৃষ্টি হবে সেই প্রশ্নগুলো তোমরা বইতে আন্ডার লাইন করে নিতে পার । এই প্রশ্ন গুলো থেকে তোমরা বহুনির্বাচনি প্রশ্ন এবং এর উত্তর পেয়ে যাবে। মোটকথা প্রতিটি অধ্যায় প্রথমে ভালোভাবে পড়ে নিবে এবং পড়া শেষ হলে তোমরা নিজেরা গ্রুপ ভিত্তিক শ্রেণি কক্ষে গুরুত্বপূর্ণ জ্ঞান মূলক প্রশ্ন সমূহ বের করে নিবে এবং পরে এই জ্ঞানমূলক থেকে যেসব প্রশ্নসমূহ অনুধাবন মূলক প্রশ্নে রুপান্তর করা যায় তা সনাক্ত করে নিবে এবং জ্ঞান মূলক প্রশ্নের বিভিন্ন উপাদানের আলোকে তোমরা নিজেরা নিজেদের মত করে উদ্দীপক তৈরী করবে এবং এই উদ্দীপক থেকে তোমরা নিজেরা আবার গ ও ঘ সত্মরের প্রশ্ন সৃষ্টি করবে এবং উদ্দীপকে জ্ঞান মূলক উত্তর পেয়ে যাবে এবং পঠিত জ্ঞান থেকে অন্যান্য স্তর সমূহ ব্যাখ্যা বিশ্লেষণ করবে। তবে সব কিছু মিলিয়ে তোমাদের নিজস্ব চিন্তা ধারার আলোকে উত্তর গুলো লিখার চেষ্টা করবে। মানে ব্যাখ্যা বিশ্লেষণে একটা স্বকীয়তা বজায় রাখবে। তবে তোমরা সাজেশান বা যাই বল না কেন এই জ্ঞান মূলক হবে তোমাদের চূড়ান্ত সাজেশান আর জ্ঞানমূলক থেকে যে গুলোকে অনুধাবনে নিয়ে আসবে তাই হবে অনুধাবনের সাজেশন আর উদ্দীপকের উত্তর হবে ক্ষেত্রমতে জ্ঞান, অনুধাবন, প্রয়োগ ও উচ্চতর দক্ষতার সমন্বিত প্রয়োগ। আশা করি তোমরা সকলে এই কৌশল অনুসরণ করলে উপকৃত হবে।



511543,527360
প্রাথমিক শিক্ষা সমাপনী পরীক্ষা :বিজ্ঞান
শিক্ষা
প্রকাশ : ২৫ মে ২০১৩, ১৯:২৬
আজকের আলোচ্য বিষয় প্রাথমিক বিজ্ঞান বই এর ৬, ৭, ৮, ৯ অধ্যায়ের থেকে নমুনা সঠিক উত্তরে টিক চিহ্ন দাও।
১। সুস্থ ও সবল দেহের জন্য কোন খাদ্য গ্রহণ করা উচিত?
i) জাঙ্ক খাদ্য iii) পরিমিত খাদ্য
ii) সুষম খাদ্য iv) অল্প ভিটামিনযুক্ত খাদ্য
২। মাছ, মাংস, তরকারি কীভাবে সংরক্ষণ করা হয়?
i) ফ্রিজে রেখে iii) লবণ দিয়ে মাখিয়ে
ii) রোদে শুকিয়ে iv) তেল দিয়ে বোতলে ভরে
৩। কোনটি জাঙ্ক ফুড?
i) চিপস iii) সরবত
ii) ফল iv) শুঁটকি
৪। খাদ্যে ব্যবহূত রাসায়নিক দ্রব্য কোনটি?
i) অক্সিজেন iii) নাইট্রোজেন
ii) হাইড্রোজেন iv)  ফরমালিন
৫। হাম, বসন্ত কি ধরণের রোগ নয়?
i) পানিবাহিত iii) বায়ুবাহিত
ii) সংক্রামক iv) ছোঁয়াছে।
৬। নিচের কোনটি সোয়াইন ফ্লুর লক্ষণ?
i) ক্ষুধা কম হওয়া iii) মাঝে মাঝে বুকে ব্যথা হয়
ii) নাক দিয়ে রক্ত পড়া iv) মাথা ঘুরানো
৭। এডিশ মশা কখন কামড়ায়?
i) সাধারণত সকালে iii) সকালে ও সন্ধ্যার পূর্বে
ii) বিকেল-সন্ধ্যায় iv) সন্ধ্যার পূর্বে।
৮। স্ট্রেপটোবাক্সাস নামক ভাইরাসটি কোন রোগের জন্য দায়ী?
i) জন্ডিস iii) ডেঙ্গু
ii) টাইফয়েড iv) বাতজ্বর
৯। ছয় বছর বয়স থেকে মেয়ে শিশুকে বলা হয়-
i) বালক iii) শৈশবকাল
ii) কৈশোরী iv) বালিকা
১০। কোন সময়ে ছেলে ও মেয়েদের মধ্যে শারীরিক মানসিক ও আচরণের পরিবর্তন দেখা যায়?
i) শৈশবে iii) বয়ঃসন্ধিকালে
ii) কৈশরে iv) বাল্যকালে
১১। সৌরজগত্ কার সদস্য?
i) মহাবিশ্বের iii) শুক্রের
ii) পৃথিবীর iv) হিমালয়ের
১২। কিসের উদ্ভব না ঘটলে মহাবিশ্বের রহস্য থাকত অনুত্ঘাটিত?
i) চাঁদের iii) সৌরজগতের
ii) মানুষের iv) মানুষ ও অন্যান্য গ্রহ-উপগ্রহ
১৩। বিজ্ঞান চর্চায় প্রয়োজন-
i) প্রেরণা, প্রশ্ন উত্থাপন, উদ্ভাবনী দৃষ্টি iii) সটিক গবেষণার
ii) সব ধরণের প্রয়োজনীয় যন্ত্রপাতি iv) সময়, ক্ষণ এবং বিজ্ঞানী।
১৪। চাদের আয়তন পৃথিবীর তুলনায় কত?
i) এক লক্ষ ভাগের ১ ভাগ
ii) পঞ্চাশ ভাগের ১ ভাগ
iii) পঁচিশ ভাগের ১ ভাগ
iv) দুই ভাগের ১ ভাগ
১৫। কার নিজস্ব আলো আছে?
i) সূর্যের iii) শুক্রের
ii) চাঁদের iv) নেপচুনের
১৬। সূর্যের চারপাশে পৃথিবীর ঘুরতে সময় লাগে-
i) ৩৬৫ দিন ১৫ ঘন্টা
ii) ৩৬৫ দিন ৬ ঘন্টা
iii) ৩৬৫ দিন ৪ ঘন্টা
iv) ৩৬৫ দিন ৫ ঘন্টা।
১৭। শুদ্ধ উত্তরটি ঠিক দাও:-
i) চাঁদ, ঘুরতে ঘুরতে পৃথিবী ও সূর্যের মাঝখানে আসে।
ii) চাঁদ শুক্রের চারদিকে ঘুরে।
iii) চাঁদের আকার বদলায় না।
iv) সূর্যের আলো এক সঙ্গে চাঁদের সম্পূর্ণটাই আলোকিত করে।
১৮। বিজ্ঞানের আবিস্কার ও প্রযুক্তির উদ্ভাবন মানুষেরই-
i) বিস্ময় iii) কৌশল
ii) কীর্তি iv) আনন্দ
১৯। কৃষি প্রযুক্তির অগ্রগতির ২য় যুগে কি করা হয়েছে?
i) রাসায়নিক সাব ব্যবহারের
ii) উন্নত যন্ত্র ব্যবহারের
iii) জৈব প্রযুক্তি ব্যবহারের
iv) জেনেটিক ইঞ্জিনিয়ারিং এর মাধ্যমে।
২০। বিজ্ঞান ও প্রযুক্তির শিক্ষা কেমন হতে হবে?
i) তত্ত্বীয় iii) শিক্ষণীয়
ii) মানবিক iv) মুক্তচিন্তার।



511544,527361
মাতৃস্নেহ ও শিক্ষকের ভূমিকা একই সূত্রে গাঁথা
শিক্ষা
প্রকাশ : ২৫ মে ২০১৩, ১৯:২৬
মাতৃহূদয়ে বাত্সল্যপ্রেমের ধারা সতত সঞ্জীবিত। সে ধারায় সিক্ত সন্তান পৃথিবীতে এসে মানবিক গুণে সমৃদ্ধ হয়ে ওঠে। মনীষীর সেই উত্তম বচন প্রবচনে পরিণত হওয়ার কারণও তাই। একজন শিক্ষিত মা-ই পারেন তার সন্তানকে যথার্থ মানুষ হবার শিক্ষা দিতে। শিক্ষিত বলতে প্রাতিষ্ঠানিক ডিগ্রিধারী বোঝানো হয়নি, স্বশিক্ষিত ব্যক্তিই সুশিক্ষিত। সন্তানকে বুকে জড়িয়ে সব দুঃখ-যন্ত্রণা,দৈন্য-তুচ্ছতাকে বরণ করে মা হয়ে ওঠেন সর্বংসহা। শিশু মনোবিজ্ঞান মতে, মায়ের গর্ভে থাকার সময় থেকেই শিশু যেমন মাতৃসত্তাকে অনুধাবন করতে শেখে, তেমনি মায়ের সকল কাজ-কর্ম, চিন্তা-চেতনা, আবেগ-অনুভূতি, আচরণ, মূল্যবোধ গর্ভের শিশুর ওপর প্রভাব ফেলে। শিশুর প্রথম ও প্রকৃত শিক্ষকও মা। মায়ের মুখের ভাষাই শিশু প্রথম রপ্ত করতে থাকে। এমনকি শৈশবকাল থেকেই শিশু মায়ের প্রত্যেকটি আচরণ এবং কথা-বার্তা অনুকরণ করতে শেখে। সুতরাং একজন শিশুর মনন গঠনে এবং চারিত্রিক বিকাশে মায়ের ভূমিকা অতীব গুরুত্বপূর্ণ। মাত্রাতিরিক্ত স্নেহ আবার কোমলমতি শিশুকে স্বেচ্ছাচারী করে তোলে । সেদিকেও মাকে সচেতন থাকতে হয়। সন্তানের কল্যাণার্থে মা সর্বদা যে কোন ত্যাগ স্বীকার করতে প্রস্তুত থাকেন। অন্তরের সোহাগ এবং চোখের শাসন — দুয়ে মিলে সন্তানকে সঠিক পথ নির্দেশনা দিয়ে চালিত করার ক্ষেত্রে মায়ের ভূমিকা গুরুত্বপূর্ণ। কারণ মা-ই শিশুদের খুব কাছের জন। প্রত্যেক মা মনে করেন তার সন্তান সুতীক্ষ বুদ্ধি ও উদ্ভাবনী প্রতিভা নিয়ে জন্মেছে।
সন্তানের প্রতিভা বিকাশের অনুকূল পরিবেশ তৈরি করার পুরো দায়িত্বই মা নিজের কাঁধে তুলে নেন। আদি শিক্ষক হিসেবে মা তার সন্তানের আধো আধো বোলের মাধ্যমে মাতৃভাষায় শিক্ষা দিতে কখনো অনীহা করেন না। অন্যদিকে প্রাতিষ্ঠানিক শিক্ষার ক্ষেত্রে শিক্ষক হলেন প্রকৃত অভিভাবক। শিক্ষকের নিকট শিক্ষার্থী সন্তানতুল্য। শিক্ষাদানের জন্য শিক্ষক থাকেন নিবেদিতপ্রাণ। যে কোন শিক্ষা প্রতিষ্ঠানের সবচেয়ে গুরুত্বপূর্ণ উপকরণের মধ্যে শিক্ষক অন্যতম। শিক্ষক শিক্ষার্থীর পথ প্রদর্শকের ভূমিকা পালন করেন। মায়ের মুখ থেকে বর্ণ পরিচয় নিয়ে শিক্ষার্থীরা অধিক আগ্রহে শিক্ষা প্রতিষ্ঠানে উপস্থিত হয়। তাদের জ্ঞান পিপাসা সমৃদ্ধ হয় শিক্ষকের আন্তরিকতায়। শিক্ষার্থীকে উপযুক্ত শিক্ষায় শিক্ষিত করতে পারলে শিক্ষক তৃপ্তি পান। জ্ঞানার্জনই শিক্ষার্থীর তপস্যা, জ্ঞানদানেই শিক্ষকের অপার আনন্দ। এতেই শিক্ষক- শিক্ষার্থীর মধ্যে গড়ে ওঠে নৈকট্য এবং স্নেহপূর্ণ সহূদয়তা। সেবাধর্মের মধ্যে যে মহত্ব, উদারতা ও আত্মসুখ রয়েছে, সে শিক্ষাও দিয়ে থাকেন শিক্ষক। শিক্ষকের ঐকান্তিক আগ্রহ, নিষ্ঠা, উত্সাহ পারে শিক্ষার্থীকে জ্ঞানদীপ্ত করে তুলতে। শিক্ষকের প্রজ্ঞা, মনীষা, ব্যক্তিত্ব ,আদর্শ অনুসরণীয় হয়ে থাকে শিক্ষার্থীর নিকট। দীপশিখা যেমন অন্ধকার দূরীভূত করে, তেমনি শিক্ষকের জ্ঞানালোকে শিক্ষার্থীর অন্তর আলোকিত হয়। পরিবার এবং প্রতিষ্ঠানেই মূলত শিশু ধর্মীয় ও নৈতিক মূল্যবোধ, অধ্যয়নে আগ্রহ, শীলিত আচরণ, বিনম্রতা, স্বদেশপ্রেম, স্বীয় সংস্কৃতিপ্রীতি, মানবতাবোধ প্রভৃতি গুণাবলি অর্জন করে থাকে। শিক্ষাই পারে সকল সংকীর্ণতা থেকে মুক্ত করে শিক্ষার্থীর চেতনাকে প্রসারিত করতে। শিক্ষক স্বার্থ চিন্তায় মগ্ন থাকতে পারেন না। শিক্ষকের উদার দৃষ্টিভঙ্গি এবং সুশিক্ষা শিক্ষার্থীকে সংযত, সংহত, সুসভ্য, সুসংস্কৃত, শীলিত করে। পরিবারে মাতৃদৃষ্টি সন্তানের চলন, বলন, মনন, শিখনে যেমন প্রত্যক্ষ ভূমিকা রাখে, শিক্ষা প্রতিষ্ঠানে শিক্ষকও তেমনি শিক্ষার্থীকে সত্সঙ্গ ও মহত্ মানুষের সান্নিধ্য, সহমর্মিতা, সহনশীলতা প্রভৃতি মানবিক গুণাবলি শিক্ষা দেন। সন্তানের সঠিক পরিচর্যায় মায়ের ভূমিকা অনস্বীকার্য। অনুরূপভাবে শিক্ষা প্রতিষ্ঠানে থাকে শিক্ষকের দায়িত্ব।
পরিবারে মা এবং শিক্ষা প্রতিষ্ঠানে শিক্ষকের ওপর নির্ভর করে ভবিষ্যত্ প্রজন্মের চিন্তা-চেতনা, মনন ও মূল্যবোধ। অতএব একজন মানবশিশুকে প্রকৃষ্ট মানুষ হিসেবে গড়ে তোলার ক্ষেত্রে মাতৃস্নেহ এবং শিক্ষকের ভূমিকা একই সূত্রে গাঁথা।



511545,527362
জুনিয়র স্কুল সার্টিফিকেট পরীক্ষা
শিক্ষা
প্রকাশ : ২৫ মে ২০১৩, ১৯:২৭
০১.বঙ্গবন্ধু শেখ মুজিবুর রহমানকে বাংলাদেশের জাতির জনক বলা হয় কেন?
ক.বাংলার অবিসংবাদিত নেতা বলে
খ.স্বাধীন বাংলাদেশের প্রথম রাষ্ট্রপতি বলে
গ.বাংলাদেশের স্থাপতি ও জাতিসত্তা বি.কাশের পুরোধা বলে
ঘ.পাকিস্তানের কারাগারে বন্দী ছিলেন বলে
০২.জাতির জনক বঙ্গবন্ধু শেখ মুজিবুর রহমান জন্মগ্রহণ করেন-
ক.১৯২০ খ্রিষ্টাব্দের ৭ই মার্চ খ .১৯২০ খিষ্ট্রাব্দের ১৭ই মার্চ
গ.১৯২০ খিষ্ট্রাব্দের ২০ই মার্চ ঘ.১৯২০ খিষ্ট্রাব্দের ২৭ই মার্চ
০৩.বঙ্গাবন্ধু শেখ মুজিবুর রহমানের মাতার নাম
ক.সাহারা খাতুন খ.সাবেরা খাতুন
গ.সাবরিনা খাতুন ঘ.সাহেরা খাতুন
০৪.বঙ্গবন্ধুর পিতার নাম কী?
ক শেখ লুত্ফর রহমান খ শেখ বাহাউদ্দিন রহমান
গ শেখ আনিসুজ্জামান ঘ শেখ ফরিদউদ্দীণ
০৫.৬ দফা আন্দোলনে কীসের দাবি ছিল?
ক.স্বাধীনতার দাবি খ.গণতন্ত্রের দাবি
গ.স্বায়ত্তশাসনের দাবি ঘ.রাষ্ট্রভাষার দাবি
০৬. শেখ মুজিবুর রহমানকে কবে বঙ্গবন্ধু উপাধি দেওয়া হয়?
ক.১০ জানুয়ারি খ.২৩ ফেব্রুয়ারি
গ.৭ মার্চ ১৯৭১ ঘ.২৫ মার্চ ১৯৭১
০৭.বঙ্গবন্ধুকে পাকিস্তানি বাহিনী গ্রেপ্তার করে কখন?
ক.২৫ শে মার্চ প্রথম প্রহরে খ .২৫ শে মার্চ মধ্যরাতে
গ .২৬ শে মার্চ প্রথম প্রহরে ঘ.২৮ শে মার্চ প্রথম প্রহরে
০৮.কত তারিখে বঙ্গবন্ধু পাকিস্তানের কারাগার থেকে মুক্ত হয়ে দেশে ফেরেন?
ক.১৯৭২ সালের ১০ই জানুয়ারি খ.১৯৭২ সালের ১১ই জানুয়ারি
গ.১৯৭২ সালের ১২ই জানুয়ারি ঘ.১৯৭২ সালের ১৩ই জানুয়ারি
০৯.বাংলাদেশের সংবিধান রচিত হয় কোন সালে?
ক.১৯৭১ সালে খ.১৯৭২ সালে
গ.১৯৭৩ সালে ঘ.১৯৭৪ সালে
১০.কত সালে বঙ্গবন্ধু জাতিসংঘ সাধারণ পরিষদে বাংলায় বক্তৃতা করেন?
ক.১৯৭৪ সালে খ.১৯৭৩ সালে
গ.১৯৭২ সালে ঘ.১৯৭১ সালে
১১.জাতির জনক বঙ্গবন্ধু শেখ মুজিবুর রহমানকে হত্যা করা হয়-
ক.১৯৭৫ সালের ১৪ই আগস্ট খ.১৯৭৫ সালের ১৫ই আগস্ট
গ.১৯৭৫ সালের ১৬ই আগস্ট ঘ.১৯৭৫ সালের ১৭ই আগস্ট
১২.পাকিস্তানে গণ-অভ্যুত্থান হয় কত সালে?
ক.১৯৫২ সালে খ.১৯৫৪ সালে
গ.১৯৬৯ সালে ঘ.১৯৭১ সালে
১৩.জেনারেল আইয়ুব খান ক্ষমতাচ্যুত হন কত সালে?
ক.১৯৬৬ সালে খ.১৯৬৯ সালে
গ.১৯৭৫ সালে ঘ.১৯৭১ সালে
১৪.কোন পাকিস্তানি শাসক ক্ষমতায় এসে সাধারণ নির্বাচন দিতে বাধ্য হন?
ক.জুলফিকার আলী ভুট্টো খ.ইয়াহিয়া খান
গ.রাও ফরমান আলী ঘ.আইয়ুব খান
১৫.ইয়াহিয়া খান পাকিস্তান জাতীয় পরিষদে প্রথম অধিবেশন ডাকেন কত তারিখে?
ক.১৯৭১ সালের ২রা মার্চ খ.১৯৭১ সালের ৩রা মার্চ
গ.১৯৭১ সালের ৪ঠা মার্চ ঘ.১৯৭১ সালের ৫ই মার্চ
১৬.১৯৭১ সালে পাকিস্তানের জাতীয় পরিষদের অধিবেশন সম্পর্কে যা প্রয্যেজ্য-
i. বঙ্গবন্ধু এ অধিনেশনের যোগ দিয়েছিলেন
ii. ৩রা মার্চ ঢাকার অধিবেশ ডাকা হয়েছিল
iii. ১লা মার্চ অধিবেশন স্থগিত ঘোষণা করা হয়েছিল
নিচের কোনটি সঠিক?
ক i খ i ও ii
গ ii ও iii ঘ i, ii ও iii
১৭.বঙ্গবন্ধুর ৭ই মার্চের ভাষণটি বাংলার ইতিহাসে গুরুত্বপূর্ণ কেন?
ক.এতে বাঙালির অর্থনৈতিক মুক্তির কথা ছিল বলে
খ.এতে বাঙালির রাজনৈতিক মুক্তির কথা ছিল বলে
গ.বাংলাদেশের স্বাধীনতার পরোক্ষ ঘোষণা ছিল বলে
ঘ.বাঙালির স্বায়ত্তশাসনের কথা ছিল বলে
১৮.বঙ্গবন্ধুর ভাষণটিকে আমেরিকার কোন প্রেসিডেন্টের ঐতিহাসিক ভাষণের সঙ্গে তুলনা করা হয়?
ক.জর্জ ওয়াশিংটন খ.আব্রাহাম লিংকন
গ .রোনাল্ড রিগান ঘ.জর্জ বুশ
১৯.বঙ্গবন্ধুর ৭ই মার্চের ভাষণকে কোন ঐতিহাসিক ভাষণের তুলনা করা হয়
ক.সিভিল রাইটল মার্চ ভাষণ খ .প্রেসিডেন্সিয়াল ওথ স্পিচ অব কেনেডি
গ.ট্রায়াল স্পিচ অব নেলসন ম্যান্ডেলা ঘ.আমেরিকার গেটিসবার্গ ভাষণ
২০.ছয় দফা আন্দোলনের সময় কোন তারিখে আন্দোলনকারীদের গুলি করে হত্যা করা হয়?
ক.৭ই জানুয়ারি খ.৭ই জুন
গ.৭ই জুলাই ঘ.৭ই নভেম্বর
২১. আইয়ুব খান মাশার্ল-ল জারি করে রেখেছিলেন কত বছর পর্যন্ত?
ক.৮ বছর পর্যন্ত খ.১০ বছর পর্যন্ত
গ.১২ বছর পর্যন্ত ঘ.১৫ বছর পর্যন্ত
২২. অ্যাসেম্বলির ডাক দেয়া ও তার পরবর্তী কার্যক্রম প্রমাণ করে পাকিস্তান সরকারে-
i. বাঙালিকে তার ক্ষমতা বুঝিয়ে দিতে টালবাহনা
ii. বাঙালিকে ধ্বংস করার গভীর ষড়যন্ত্র
iii. বাঙালির অধিকার হরণ করবার প্রচেষ্টা
নিচের কোনটি সঠিক?
ক i খ ii
গ i ও ii ঘ i, ii ও iii
২৩. অ্যাসেম্বলিতে যোদ দিতে কতজন সদস্য পশ্চিম পাকিস্তান থেকে এসেছিলেন?
ক.২৫ জন খ.৩৫ জন
গ.৪৫ জন ঘ.৫৫ জন
২৪. ১৯৭১ সালে প্রেসিডেন্ট ইয়াহিয়া খানের মনোভাবে ছিল-
i. গণতন্ত্র হত্যার ষড়যন্ত্র
ii. নির্বাচনের ফলাফল ভেঙে দেওয়া
iii. বাঙালির কাছে ক্ষমতা না দেওয়া
নিচের কোনটি সঠিক?
ক i খ ii গ i ও ii ঘ i, ii ও iii
২৫.আমি প্রধানমন্ত্রিত্ব চাইনা তবে শেখ মুজিবুর রহমান কী চান?
ক.রাষ্ট্রপতি খ.নির্বাচন
গ.মানুষের অধিকার ঘ.বাংলার স্বাধীনতা
এই মডেলের পরবর্তী অংশ এবং উত্তর আগামীকাল



511546,527363
ছাতা
অন্যান্য
প্রকাশ : ২৫ মে ২০১৩, ১৯:২৮
ধারণা করা হয়ে থাকে যে ছাতা আবিষ্কৃত হয়েছিল আজ থেকে প্রায় চার হাজার বছর আগে। যদিও ঠিক কোথায় এবং কারা প্রথম ছাতা আবিষ্কার করেছিল এ নিয়ে বিতর্ক রয়েছে। বিশ্বের প্রথম ছাতার দোকান জেমস স্মিথ অ্যান্ড সন্স চালু হয় ১৮৩০ সালে এবং এই দোকান লন্ডনের ৫৩ নিউ অক্সফোর্ড স্ট্রিটে আজও চালু আছে। ছাতা প্রথমে ব্যবহার হতো সূর্যের তাপ থেকে রক্ষা পাওয়ার জন্য। তবে বৃষ্টি প্রতিরোধ করার জন্য প্রথম ছাতার ব্যবহার শুরু করে চীনারা। ছাতা আবিষ্কারের কাহিনি অনেক পুরনো হলেও অষ্টাদশ শতক পর্যন্ত ছাতার আকৃতি ছিল অনেক বড় এবং এর ওজনও ছিল বেশি। ১৮৫২ সালে স্যামুয়েল ফক্স স্টিলের চিকন রড দিয়ে রানি ভিক্টোরিয়ার জন্য ছাতা তৈরি করেন। ইংল্যান্ডে বিশেষ করে লন্ডনে প্রচুর বৃষ্টি হতো। এজন্য ব্রিটেনে ছাতার চল যেমন বেশি ছিল তেমনি বিশ্বের অনেক দেশ ব্রিটিশদের ঔপনিবেশিক বিস্তার থাকায় তারা বিভিন্ন দেশ থেকে কাঁচামাল সংগ্রহ করে অনেক কম খরচে ছাতা তৈরি করতে পারত। সে সময় তারা সোনা, রুপা, চামড়া, বিভিন্ন প্রাণীর শিং, বেত ও হাতির দাঁত দ্বারা ছাতার হাতল তৈরি করত। ১৭১৫ সালে মারিয়াস নামে এক পারস্যের নাগরিক পকেট ছাতা আবিষ্কারের কৃতিত্ব দাবি করেন। এরপর উনিশ শতকে ছাতাকে বিভিন্ন ডিজাইনের এবং সহজে বহনযোগ্য করা হয়। ১৮৫২ সালে গেজ নামে একজন প্যারিস নাগরিক স্বয়ংক্রিয় সুইসের সাহায্যে ছাতা খোলার পদ্ধতি আবিষ্কার করেন। ১৯২০ সালে জার্মানির বার্লিন শহরের হ্যানস হাপট নামে এক ব্যক্তি ছাতা তৈরিতে অভিনব পরিবর্তন আনেন। তিনি ছোট সাইজের সহজে পকেটে বহনযোগ্য ছাতা তৈরি করে। ১৯৩৬ সালে লর্ড ও লেডি নামে এই ছাতা জার্মান নাগরিকদের মধ্যে ব্যাপক সাড়া ফেলেছিল। ১৯৫০ সালের দিকে জার্মানির নিরিপস কোম্পানির ছাতায় ডিজাইন ও আকার ভ্রমণকারীদের মধ্যে খুব সমাদৃত হয়েছিল। পরবর্তী সময়ে ১৯৬০ সালে পলিয়েস্টার কাপড়ের ছাতা পৃথিবীজুড়ে ব্যাপক হৈচৈ ফেলে দিয়েছিল। উপহার হিসেবেও ছাতা এ সময় খুবই সমাদৃত হতে থাকে। বিশ শতকের শেষের দিকে ছাতার আরেক ধরনের পরিবর্তন আসে। এক সময় ছাতার রঙ কালো থাকলেও এখন বাহারি রঙের ছাতা তৈরি হচ্ছে। ছাতার কাপড়, রঙ, সাইজ ও ডিজাইনেও এসেছে অনেক ধরনের পরিবর্তন।



511547,527364
গিনেজ ওয়ার্ল্ড রেকর্ড
অন্যান্য
প্রকাশ : ২৫ মে ২০১৩, ১৯:২৮
বড় বড় অনুষ্ঠান কিংবা আয়োজন উপলক্ষে আমরা অনেকেই আতশবাজির প্রদর্শনী দেখতে পাই। এ ছাড়া বিভিন্ন উত্সবে ছোট ছোট রকেট বোমা বা ক্ষুদে আতশবাজি পোড়ানোর চলও বিশ্বের অনেক দেশে রয়েছে। এ বাস্তবতায় গেল ২০১১ সালের মে মাসে বিশ্বের সবচেয়ে বেশি সংখ্যক আতশবাজি এক সঙ্গে পোড়ানোর রেকর্ডটি স্থাপিত হয় ফিলিপাইনের কেবু শহরে। এদিন মাত্র ৩০ সেকেন্ড সময়ে সর্বমোট ১,২৫,৮০১টি রকেট আতশবাজি আকাশে উড়িয়ে অনন্য রেকর্ড গড়েন কেবু শহরের অধিবাসীরা। প্রতি বারে প্রায় ৮০০০ করে সর্বমোট ১৬টি প্রচেষ্টায় এই বিপুল সংখ্যক আতশবাজি পুড়িয়ে কেবুর আকাশে দৃষ্টিনন্দন এক আলোকচ্ছটা তৈরি করতে সক্ষম হন তারা।



511548,527365
জোকস
অন্যান্য
প্রকাশ : ২৫ মে ২০১৩, ১৯:২৮
 প্রথম বন্ধু :কি রে, বাড়ি পাহাড়ার জন্য গত সপ্তাহে যে কুকুরটা কিনলি কেমন সেটা?
দ্বিতীয় বন্ধু :দারুণ! কোনো একটা শব্দ হলে তুই খালি কুকুরটাকে একবার ডেকে দিবি। তারপর দেখবি কেমন ঘেউ ঘেউ করে বাড়ি মাথায় তোলে!
 এক এলাকায় ধূর্ত দুই দরজি দোকান খুলে বসেছে। তাদের নামে প্রায়ই এর তার অভিযোগ লেগেই আছে। কিন্তু আশপাশের তিন-চার শহরে ভালো মানের আর কোনো দরজির দোকান নেই বলে এদের উপরই ভরসা করতে হয় এলাকার মানুষকে। তো এদেরই একজনের কাছে একদিন দামি একখানা স্যুটের কাপড় নিয়ে হাজির হলেন সেলিম সাহেব। প্রথম দরজি বেশ খানিকটা সময় নিয়ে সেলিম সাহেবের স্যুটের মাপ নিয়ে বললেন, এই কাপড়ে স্যুট হবে না। তাই স্যুট বানাতে হলে তাকেই একই কাপড় আরও কিছুটা কিনে দিয়ে যেতে হবে। কিন্তু সেলিম সাহেবের মনে একটু খটকা লাগায় তিনি কাপড়টা নিয়ে পাশের দরজির দোকানে গেলেন। এই দরজি কিন্তু স্যুটের মাপ নেওয়ার পর কাপড়ের পরিমাণ নিয়ে কোনো উচ্চবাচ্যই করলেন না। বরং সাতদিন পর এসে স্যুট নিয়ে যেতে বললেন। নির্ধারিত দিনে নিজের স্যুট বুঝে নিয়ে চলে আসার সময় সেলিম সাহেব দেখলেন ঐ দর্জির সাত বছরের ছেলেও একই কাপড়ের একটা জামা পড়ে খেলছে। বিষয়টা দেখে সেলিম সাহেব প্রথম দরজির সামনে গিয়ে তাকে তাচ্ছিল্যের সুরে বললেন, ‘আশ্চর্য বিষয় কি দেখলেন? আপনি বললেন এই কাপড়ে আমার স্যুট হবে না অথচ পাশের ওই দরজি আমার স্যুট তো বানিয়ে দিয়েছেই উল্টো আবার তার সাত বছরের ছেলের জন্য কাপড় বাঁচিয়ে একটা জামা বানিয়েছে।’
‘হুমম! আমার ছেলের বয়স এখন ১৭ মানে উনার ছেলের চাইতেও দশ বছর বেশি। বুঝলেন?’ উত্তরে জানালেন প্রথম দরজি।



511549,527366
স্মরণীয় উক্তি
অন্যান্য
প্রকাশ : ২৫ মে ২০১৩, ১৯:২৯
 বিপদে পড়ার আগ মুহূর্ত পর্যন্ত মানুষ তার মূল্য এবং সামর্থ্য সম্বন্ধে সঠিক কোনো ধারণা করতে পারে না। - হুইটিয়ার
 জীবন যতক্ষণ আছে, বিপদ ততক্ষণ থাকবেই। - ইমারসন
 বিপদকে বিপদ দিয়েই অতিক্রম করা যায়। - টমাস ফুলার
 বিপদ যত শীঘ্র আসে, তত শীঘ্র যায় না। - স্কট
 নিজের বিপদের কথা শত্রুকে বলো না। কারণ সে মুখে দুঃখ প্রকাশ করবে আর অন্তরে উল্লসিত বোধ করবে। - শেখ সাদী



511550,527367
এই দিনে
অন্যান্য
প্রকাশ : ২৫ মে ২০১৩, ১৯:৩১
১৮৬৫ আমেরিকার গৃহযুদ্ধের সমাপ্তি।
১৮৭১ ইসমাইলিয়া মিসরের অঙ্গীভূত হয়।
১৯০৮ বিশিষ্ট ভারতীয় মুসলিম নেতা মির্জা গোলাম আহমেদের মৃত্যু।
১৯৯৯ কাশ্মীরের কারগিল সেক্টরে পাকিস্তান-ভারত যুদ্ধ শুরু হয়।
২০০৩ নেপালের শেরপা গেলার দ্রুততম সময়ে এভারেস্ট আরোহনের নতুন রেকর্ড গড়েন।



511551,527368
ধাঁধা
অন্যান্য
প্রকাশ : ২৫ মে ২০১৩, ১৯:৩২
উড়ে যায় পক্ষী,
জুড়ে যায় বিল।
সোনার ঢাকনি,
রূপার খিল।
উত্তর দেখুন আগামী দিনের পাতায়
গতকালের উত্তর :পিঁপড়া



511552,527369
পুরোনো ব্যান্ড মেম্বারদের ‘মেমোরি লেইন’
বিনোদন
প্রকাশ : ২৫ মে ২০১৩, ১৯:৩৩
‘মেমোরি লেইন’ নামে টরন্টোতে একটি নতুন ব্যান্ড যাত্রা শুরু করল। গত শুক্রবার আয়োজিত এক সংবাদ সন্মেলনে আয়োজকরা জানান, বাংলা ভাষাভাষী শ্রোতাদের মন জয় করতে কালজয়ী হারানো দিনের গান এবং এ সময়ের জনপ্রিয় গানের সমন্বয় ঘটাতে এই মেমোরি লেইন প্রতিশ্রুতিবদ্ধ। আয়োজকরা আরও জানান নতুন ব্যান্ড মেমোরি লেইন টরন্টো তথা উত্তর আমেরিকার সংগীত পিপাসু শ্রোতাদের আগ্রহের কথা মাথায় রেখেই আগামী ২২ জুন তাদের প্রথম সংগীত পরিবেশনার মাধ্যমে মঞ্চ মাতাতে আসছে।
নব গঠিত মেমোরি লেইন ব্যান্ডের সদস্যরা হলেন—শাহেদুল হুদা-ড্রামস ও ভোকাল (প্রাক্তণ সদস্য- মাইলস, স্পন্দন, আন্ডারগ্রাউন্ড, পিস লাভার), শেলী-বেজ গিটার (প্রাক্তন সদস্য-উইনিং, আজম খান), টিনা-ভোকাল (প্রাক্তন সদস্য-যাত্রা), জায়ান-লিড গিটার (প্রাক্তন সদস্য-পার্ট অব দা সিনারি, সেল আউট), টিটো-রিদম গিটার, ভোকাল এবং আশিকুজ্জামান টুলু-কিবোর্ড, ভোকাল (প্রাক্তণ সদস্য-চাইম, আর্ক, যাত্রা)।



511553,527370
এখন শাবনূর
বিনোদন
প্রকাশ : ২৫ মে ২০১৩, ১৯:৩৩
তরুণ পরিচালক মুস্তাফিজুর রহমান মানিকের ‘কিছু আশা কিছু ভালোবাসা’ ছবিটির কাজ প্রায় শেষ পর্যায়ে। যেখানে দীর্ঘদিন পর চলচ্চিত্রে শাবনূরের অন্যতম প্রতিদ্বন্দ্বী মৌসুমীর সাথে অভিনয় করেছেন। যদিও ছবিতে তারা বড় বোনের চরিত্রে অভিনয় করেছেন। তবে দুজনার চরিত্রেই গুরুত্ব সমান রয়েছে। বয়সের ভারে নিজের নায়িকা হওয়ার সাধটিও ধীরে ধীরে বাদ দিতে যাচ্ছেন তিনি। তবে এর মাঝে তাকে নায়িকা হিসেবে রাখতে চেয়ে বেশ কিছু অর্বাচীন অভিনেতা কাম প্রযোজক এখন শাবনূরের ঘরের দরজায় বারবার ডেকে চলেছেন। সর্বশেষ ‘ভালোবাসা সেন্টমার্টিন’ নামের এক চলচ্চিত্রে রাশেদ মোর্শেদ নামের এক অর্বাচীনের সাথে অভিনয় করে বেশ সমালোচিত হয়েছিলেন। একই সাথে সমালোচিত হয়েছিলেন ছবিটির পরিচালক শহীদুল ইসলাম খোকনও। পরবর্তীতে দুজনই ওই ছবিটা করা তাদের ক্যারিয়ারের অন্যতম ভুল বলে স্বীকার করলেও ক্যারিয়ারের ইমেজে ক্ষতি যা হওয়ার তাতো হয়েই যায়। তাই শাবনূর এখন ক্যারিয়ারের এই অস্তগামী সূর্যের দিকে তাকিয়ে একটু সাবধানেই পথ চলার সিদ্ধান্ত নিয়েছেন বলে জানা যায়।



511554,527371
দুটি মন
বিনোদন
প্রকাশ : ২৫ মে ২০১৩, ১৯:৩৯
আমাদের দেশের রক লিজেন্ড আইয়ুব বাচ্চুর অনুপ্রেরণার অন্যতম উত্স তিনি। অগণিত গান যার অনুপ্রেরণায় লিখেছেন বাংলাদেশের গিটার গড। সহধর্মিনী চন্দনার সাথে আজীবনের বন্ধুত্বের সম্পর্ক আইয়ুব বাচ্চুর। এ দেশে রকস্টার মানেই নানান স্ক্যান্ডাল, ড্রাগ নামে যেসব কথা প্রচলিত আছে, তা থেকে একেবারেই বাইরে শুদ্ধতার আদর্শের নাম যেন আইয়ুব বাচ্চু। এই নির্জলা, স্বচ্ছসুখী দাম্পত্য জীবনে স্ক্যান্ডালের বিন্দুমাত্রও স্পর্শ করেনি তাদের। ‘দুটি মন’ একাকার হয়ে মিশে থাকে বলেই এ দেশে একজন আইয়ুব বাচ্চু হওয়া সম্ভব। এক পুত্র ও কন্যাকে নিয়ে সুখের নিবাস তাদের। সবসময় নিজের পরিবারকে মিডিয়ার বাইরে আড়াল করে রাখতেই পছন্দ আইয়ুব বাচ্চুর। সম্প্রতি সিঙ্গাপুর ভ্রমণে এ দেশের রক লিজেন্ডের সস্ত্রীক এই ছবিটি তাদের ব্যক্তিগত ফেসবুক অ্যাকাউন্ট থেকে নেওয়া। গুণী এই দম্পতির প্রতি শুভকামনা।



511555,527372
আবারও ‘কে হতে চায় কোটিপতি’তে আসাদুজ্জামান নূর
বিনোদন
প্রকাশ : ২৫ মে ২০১৩, ১৯:৪০
শীঘ্রই শুরু হতে যাচ্ছে ‘কে হতে চায় কোটিপতি’র ২য় সিজন। বিশ্বমাতানো আন্তর্জাতিক মানের এই মেধাভিত্তিক টিভি অনুষ্ঠানটির নতুন কার্যক্রমের ঘোষণা আসছে সহসা। এমনটাই জানা গেছে বিশ্বস্ত সূত্রে। গতবারের মতো এবারও ‘কে হতে চায় কোটিপতি’র আয়োজন করছে দেশের অন্যতম আয়োজক ও নির্মাণ প্রতিষ্ঠান ডেল্টা বে। আগামী সপ্তাহ দুয়েকের মধ্যেই এই শোয়ের সুনির্দিষ্ট বিস্তারিত জানা যাবে। তবে প্রথম সিজনের চেয়ে এবারের সিজনে আরও বেশি চমক ও জাঁকজমক করার উদ্দেশ্যেই কাজ চলছে।
উল্লেখ্য, ‘কে হতে চায় কোটিপতি’র প্রথম সিজনে এটি সঞ্চালনা করেছেন দেশ বরেণ্য মিডিয়া ব্যক্তিত্ব আসাদুজ্জামান এমপি। এবারের সিজনটিও তিনিই সঞ্চালনা করবেন বলে জানা যায়। আর বরাবরের মতো অনুষ্ঠানটি প্রচার হবে দেশ টিভিতেই।
উল্লেখ্য, ‘কে হতে চায় কোটিপতি’র প্রথম সিজনটি বিশ্বের অন্যান্য দেশের মতো এ দেশেও বেশ আলোচিত ও জনপ্রিয় হয়। অনুষ্ঠানে সাধারণ দর্শক ও অংশগ্রহণকারীদের পাশাপাশি আগ্রহ ছিল তারকাদেরও। আর তাই দেশে শীর্ষ ও জনপ্রিয় তারকারাও অংশ নিয়েছিলেন। খুব শীঘ্রই এর দ্বিতীয় সিজনের বিস্তারিত জানানোর উদ্দেশ্যে একটি সংবাদ সম্মেলন অনুষ্ঠিত হবে।



511556,527373
২০০ কোটির প্লট কিনছেন ৮ কোটিতে!
বিনোদন
প্রকাশ : ২৫ মে ২০১৩, ১৯:৪০
শুধু নামেই নয়, চলন-বলনেও নিজের রাজকীয় ঢঙটা সবসময়ই প্রকাশ করে যাচ্ছেন বলিউডের কিং খান শাহরুখ। বান্দ্রাতে নিজের বাংলো ‘মান্নাত’কেও গড়ে তুলেছেন রাজকীয় ভঙ্গিতেই। বান্দ্রার ২৬,৩২৯ বর্গফুটের এই প্লটটি কিং খান সরকারের কাছ থেকে লিজ নিয়েছিলেন বার্ষিক ২,৩২৫ টাকা খাজনায়। চলতি বছরের শুরুতেই ভারতীয় সরকার এসব লিজে থাকা জমির মালিকদের জন্য বিশেষ একটি সুযোগ প্রদানের সিদ্ধান্ত নেয়। এরই প্রেক্ষিতে এবারে বান্দ্রার প্লটটি কিনে নিতে যাচ্ছেন কিং খান। আর এর জন্য তাকে গুণতে হচ্ছে ৮ কোটি ৩০ লক্ষ রুপি। কপালটা ভালোই কিং খানের। কেননা, রিয়েল এস্টেটের সাথে সংশ্লিষ্টরা জানিয়েছেন, মান্নাত যে প্লটটির উপর অবস্থিত, বর্তমান সময়ে তার প্রকৃত দাম ২০০ কোটি রুপিরও বেশি। ইতোমধ্যেই প্লটটি কিনে নেওয়ার বিষয়ে প্রয়োজনীয় পদক্ষেপ নিতে শুরু করেছে শাহরুখের প্রতিষ্ঠান রেড চিলিস।



511557,527374
অভিনয়ে শিমুল মুস্তাফা
বিনোদন
প্রকাশ : ২৫ মে ২০১৩, ১৯:৪১
এই প্রথম নতুন কোনো অভিজ্ঞতার মুখোমুখি হলেন দেশ বরণ্য আবৃত্তি শিল্পী শিমুল মুস্তাফা। আবৃত্তি শিল্পের গণ্ডি পেরিয়ে পা রাখলেন অভিনয়ের ভুবনে। মরু চ্যাটার্জীর অপ্রকাশিত উপন্যাস অবলম্বনে জহির রায়হানের রচনা ও পরিচালনায় ‘শুধু সেই জানে’ নাটকে অভিনয় করেছেন তিনি। আবৃত্তির পাশাপাশি শিল্পের নানান দিকে বিচরণ করলেও ক্যামেরার সামনে অভিনয়ের অভিজ্ঞতা এটাই তার জীবনে প্রথম। এখানে তিনি একজন পরিচালকের ভূমিকায় অভিনয় করেছেন। বাবা দিবসের জন্য নির্মিত এই নাটকে অভিনয় শিল্পীদের তালিকায় রয়েছে আরও কিছু চমক। এই নাটকে আরও অভিনয় করেছেন তৌকীর আহমেদ ও মৌসুমী হামিদ।



511558,527375
একাধিক মিউজিকে ব্যস্ত মনি
বিনোদন
প্রকাশ : ২৫ মে ২০১৩, ১৯:৪১
প্রচারের আলো থেকে কিছুটা দূরে থাকলেও একটু একটু করে দীর্ঘদিন ধরেই গানের কম্পোজিশনের কাজে এগিয়ে যাচ্ছেন মনি। পুরো নাম তৌহিদ আল মনি। সাউন্ড ইঞ্জনিয়ারিংয়ে দীর্ঘদিনের গবেষণা তার। মনির কথায়, ‘এসব কাজই একেবারে নেশা থেকেই করা। একটা সময় ছিল, রাত দিন মিউজিকের আপডেট সফটওয়্যারগুলো সংগ্রহ করতাম। তবে নিজের এতদিনের অভিজ্ঞতা নিয়ে এবারে একটি মিক্সড অ্যালবাম রিলিজ দেব খুব শিগগিরই। এতে এ সময়ের জনপ্রিয় ও নতুন কণ্ঠশিল্পীরা কণ্ঠ দেবে।’ উল্লেখ্য, কম্পোজিশনের পাশাপাশি মনি গিটার, বেহালা, ড্রামসেও পারদর্শী। এর আগে তার ফিচারিং ৪টি অ্যালবাম বাজারে বেরিয়েছে। এগুলো হলো ‘কল্পনার প্রতিচ্ছবি’, ‘ভালোবাসার রং’, ‘একটু একটু ভালোবাসা’ ও ‘একাকী রোদ্দুর’। এ ছাড়া মোহাম্মদ হোসেন জেমীর ‘কিং খান’ চলচ্চিত্রের টাইটেল গানসহ পুরো ছবিটির ব্যাকগ্রাউন্ডের কাজ করেছেন। নিজের রেকর্ডিং স্টুডিও ‘ওয়েভল্যাব’-এ তাই কাটছে তার সুরের সাথে দিনরাত্রি।



511559,527376
রায়ান অর্ণবের দ্বিতীয় একক
বিনোদন
প্রকাশ : ২৫ মে ২০১৩, ১৯:৪২
সম্প্রতি অগ্নিবীণার ব্যানারে প্রকাশ হলো তরুণ প্রতিভাবান কণ্ঠশিল্পী রায়ান অর্ণবের দ্বিতীয় একক অ্যালবাম ‘ইচ্ছেঘুড়ি’। মোট ৮টি গান দিয়ে সাজানো হয়েছে অ্যালবামটি। নিজের অ্যালবাম প্রসঙ্গে রায়ান অর্ণব বলেন, ‘মাত্র কয়েকদিন হলো অ্যালবামটি বাজারে এসেছে। এরইমাঝে এর কয়েকটি গান এফএম রেডিওতে জনপ্রিয় হয়ে উঠেছে। নিজের এই সংগীত ক্যারিয়ারে শ্রোতাদের সহযোগিতা চাই, তারা যেন পাইরেসিকে বয়কট করেন।’



511560,527377
পয়মন্ত
বিনোদন
প্রকাশ : ২৫ মে ২০১৩, ১৯:৪২
জিটিভিতে প্রচার হচ্ছে ধারাবাহিক নাটক ‘পয়মন্ত’। নাটকটি প্রতি সপ্তাহের শনি ও রবিবার রাত ৮টা ১৫ মিনিটে জিটিভিতে প্রচারিত হবে।



511561,527378
আ জ কে র খ ব র
বিনোদন
প্রকাশ : ২৫ মে ২০১৩, ১৯:৪২
এনটিভি
৭-৩০, ২-০০, ৩-৪৫, ৫-০০, ৬-১০, ৭-৩০, ১০-০০
এটিএন বাংলা
১০-০০, ২-০০, ২-২৫, ৪-০০, ৫-০০, ৭-০০, ১০-০০, ১২-০০
একুশে টিভি
৭-০০, ৯-০০, ১১-০০, ১-০০, ৩-০০, ৫-০০, ৭-০০, ৯-০০, ১১-০০
চ্যানেল আই
৭-০০, ৮-০০, ৯-০০, ১১-০০, ১২-০০, ১-০০, ২-০০, ৩-০০, ৪-০০, ৫-০০, ৫-১৫, ৭-০০, ৯-০০, ১০-৩০, ১২-৩০
আরটিভি
৯-৪৫, ১২-০০, ১-৪৫, ৩-৩৫, ৪-৪৫-, ৬-৪৫, ১০-৪৫
বাংলাভিশন
৭-০০, ৯-০০, ১০-০০, ১১-০০, ১২-০০, ১-০০, ২-০০, ৩-০০, ৩-৩০, ৪-০০, ৫-০০, ৬-০০, ৭-৩০, ৯-০০, ১০-৩০,
বৈশাখী
৭-০০, ৮-০০, ৯-০০, ১০-০০, ১১-০০, ১২-০০, ১-০০, ২-০০, ২-৩০, ৩-০০, ৪-০০, ৬-০০, ৭-০০, ৭-৪০, ১১-৩০
দেশ টিভি
৭-৩০, ১০-০০, ২-০০, ৭-০০, ৯-০০, ১১-০০



511562,527379
কবুলীয়তনামা
বিনোদন
প্রকাশ : ২৫ মে ২০১৩, ১৯:৪৩
এটিএন বাংলায় আজ রাত ৮টায় প্রচার হবে ধারাবাহিক নাটক ‘কবুলীয়তনামা’। কাজী শাহীদুল ইসলামের রচনায় নাটকটি পরিচালনা করেছেন সালাহ্উদ্দিন লাভলু। বিভিন্ন চরিত্রে অভিনয় করেছন রহমত আলী, ফজলুর রহমান বাবু, বন্যা মির্জা, হারুনুর রশীদ, ডা. এজাজ, মোশাররফ করিম, আরফান আহমেদ, প্রভা, আ খ ম হাসান, রওনক হাসান, তানিয়া, সায়কা আহমেদ, সোমা, সুমনা, লাবন্য লিজা, আহমেদ ফারুক, মইন, জুয়েল, হুমায়রা, বৃষ্টি, শেলী আহসান প্রমুখ।



511563,527380
মেঘলা মতীর দেশে
বিনোদন
প্রকাশ : ২৫ মে ২০১৩, ১৯:৪৩
সাম্যের কবি নজরুল, প্রেমের কবি নজরুল, বিদ্রোহী কবি নজরুল বিভিন্ন বৈচিত্র্যে মিলে মিশে আছে আমাদের সবার প্রিয় কবি কাজী নজরুল ইসলাম। নজরুল ইসলামের বেশ কিছু জনপ্রিয় গানের সমন্বয়ে পরিবেশিত হবে ফাতেমা তুজ জোহরার একক সংগীতানুষ্ঠান ‘মেঘলা মতীর দেশে’। সাদিয়া আফরিনের উপস্থাপনায় এবং মারিয়ার প্রযোজনায় আজ সন্ধ্যা ৭টা ৫০মিনিটে একুশে টেলিভিশনে প্রচার হবে।



511564,527381
নতুন মুখের সন্ধানে
বিনোদন
প্রকাশ : ২৫ মে ২০১৩, ১৯:৪৩
অন্তর শোবিজ, বাংলাদেশ চলচ্চিত্র উন্নয়ন করপোরেশন (এফডিসি) এবং এটিএন বাংলা যৌথভাবে বাংলদেশের চলচ্চিত্রকে কিছু নায়ক-নায়িকা, খলনায়ক, কৌতুকাভিনেতা উপহার দেওয়ার লক্ষ্যে আয়োজন করতে যাচ্ছে এশিয়ার সর্ববৃহত্ ট্যালেন্ট হান্ট শো ‘নতুন মুখের সন্ধানে-ফিল্ম স্টার সার্চ’। চলচ্চিত্র শিল্পকে আন্তর্জাতিক বাজারে এক ধাপ এগিয়ে নেওয়ার লক্ষেই এই যৌথ প্রয়াস। বাংলাদেশের চলচ্চিত্রকে মানসম্মত তারকা উপহার দেওয়ার লক্ষ্যে প্রতিযোগীদের বাহ্যিক সৌন্দর্যের পাশাপাশি শিক্ষাগত যোগ্যতা, উচ্চতা, অভিনয়, কণ্ঠস্বর, স্মার্টনেস, শিষ্টাচার, বয়স এবং পারিবারিক পরিচিতিকেও প্রাধান্য দেওয়া হবে। এ উপলক্ষে গত ২৩ মে সংবাদ সম্মেলনের আয়োজন করা হয়। আগামী জুন-জুলাই থেকে শুরু হবে ইভেন্টটির প্রমোশন। আগস্ট থেকে রেজিস্ট্রেশনের কাজ শুরু হবে।



511565,527382
টিভি গাইড
বিনোদন
প্রকাশ : ২৫ মে ২০১৩, ১৯:৪৩
এনটিভি
০৮-৪৫ বাংলা ছায়াছবি- চক্রান্তের শিকার
১২-২০ রিয়্যালিটি শো- হা-শো
০১-০০ স্বাস্থ্য প্রতিদিন
০২-৩৫ নাটক- স্পর্শের বাইরে
০৩-১০ নাটক- এফ এন এফ
০৬-৪৫ গেইম শো- দ্য প্ল্যান
০৮-১৫ ধারাবাহিক অঘটনঘটনপটিয়সী
০৯-০০ ক্লোজআপ ওয়ান-তোমাকেই খুঁজছে বাংলাদেশ
এটিএন বাংলা
১২-১০ শ্রেষ্ঠ বাঙ্গালী খোকা বাবু
১২-৪৫ বিজনেস উইক
০১-২৫ সুরের মাধুরী
০৩-১৫ স্বাধীনতা কাপ ফুটবল টুর্ণামেন্ট
০৫-২৫ নাটক - সকাল, আর রাতের শিশুরা
০৬-১৫ সুস্থ থাকুন”
০৮-০০ ধারাবাহিক - কবুলীয়তনামা
০৮-৪০ ধারাবাহিক - সংসার সুখের হয় বেদনার গুনে
০৯-২০ ধারাবাহিক - ডিবি
১০-৫৫ ধারাবাহিক - স্ক্যান্ডাল
১১-৩০ তাঁর জন্মদিনে
একুশে টিভি
০৭-৫০দিনটি কেমন যাবে
১০-৩০ ভবঘুরে
০৪-০২ ক্যুজিন নেভিগেটর
০৪-৩০ প্রামাণ্যচিত্র জীবন বৃত্তে
০৫-৩০ সংগীতানুষ্ঠন
০৫-৫০ স্পোর্টস প্লাস
০৬-৩০ দেশজুড়ে অপরাধ পরিক্রমা
০৭-৫০ টমি মিয়া’স রেসিপি
০৮-২০ ধারাবাহিক - স্বাক্ষী দুর্বল
০৯-৩০ ধারাবাহিক - পঞ্চ প্রেমিক
১০-১০মিডিয়া গসিপ
চ্যানেল আই
১১-৩০ হূদয়ে মাটি ও মানুষ
১২-০৫ রোশনি (পুনঃপ্রচার)
১২-৩০ তারকাকথন
১-০৫ এবং সিনেমার গান
২-৪৫ ঘরে ঘরে গানের উত্সব
৫-৩০ প্রতিশোধ (ধারাবাহিক)
৬-০০ ছায়াঝংকার
৬-২০ বঙ্গবন্ধুর জন্মদিন
৭-৫০ নূরজাহান (ধারাবাহিক)
৯-৩৫ গর্ব
১১-৩০ জীববৈচিত্র বিষয়ক অনুষ্ঠান
আরটিভি
১০-৪০ তারকালাপ
১২-৩৫ ছায়াছবি - প্রিয়া আমার প্রিয়া
০৫-৩০ চেজ আর
০৭-৩৫ রানী আর রান্না
০৮-১৫ ধারাবাহিক - আপন ঘর
০৯-০৫ ধারাবাহিক - অলস পুর
০৯-৫০ ধ্রুপদী কাহিনী
১১-২০ আওয়ার ডেমোক্রেসি
১২-০৫ সীমানা পেরিয়ে
বৈশাখী
৭-১০ গুড মর্নিং বাংলাদেশ
১০-৪৫ স্বাধীনতা আমার স্বাধীনতা-বঙ্গবন্ধু ও বাংলাদেশ
১০-৪৫ সিনেমা- দেশ প্রেমিক
৫-১৫ মুক্তিযুদ্ধে নারী
৫-২০ মার্চের দিনলিপি
৫-৩০ টকশো- জাগ্রত অহঙ্কার
৬-১৫ ধারাবাহিক - কাজলা ইউনিয়ন
৮-০০ নাটক- বড় বাড়ির ছোট বউ
৮-৩৫ স্পট লাইট
৯-২০ নাটক- অগ্নিপথ
মাছরাঙা
৮-০০ ধারাবাহিক - হাসিবাড়ি
৮-৪০ ধারাবাহিক - ক্ষণিকালয়
৯-২০ ধারাবাহিক - মা
১১-০০ টেলিকুইজ
চ্যানেল নাইন
৭-০০ ইসলামিক জিজ্ঞাসা
৯-০০ সিনেমা- পাগলার প্রেম
২-৩০ বিপিএল ২০১২ ১ম আসর
৫-০০ বিপিএল ২০১২ ১ম আসর
৯-১৫ কবির লড়াই
১০-১৫ ধারাবাহিক - ইডিয়ট’স
১১-০০ স্পোর্টস ফোর্থ আমপেয়ার
জিটিভি
১০-৪৫ ছায়াছবি
৫-৪০ জি-ওয়ার্ল্ড উইক
৬-৩০ আয়োজনে আমন্ত্রণ
৮-১০ ধারাবাহিক - পয়মন্ত
৮-৫৫ রুপ মাধূর্য
৯-৩৫ ধারাবাহিক - জননী
১০-১৫ রাতের জি নিউজ
টোয়েন্টিফোর
০৬-৩০ হূদয় জাগে মঙ্গলালোকে
০৯-৩০ টক শো - হাউজ ওয়াইভস
০১-০০ বিওন্ড দি গ্যালারি
০৩-২০ নাটক - শঙ্খচীল
০৮-০০ শপিং অ্যান্ড কুকিং
০৮-৩০ সার্কেল দি গ্লোব
০৯-০০ ধারাবাহিক - আসিন
০৯-৪০ ধারাবাহিক - চিঠি
১০-২০ যে শিশু ভূমিষ্ঠ
১২-০০ মধ্যরাতে মুক্তবাক
এসএ টিভি
৭-৩০ দিস মর্নিং
১০-০৫ বাংলা সিনেমা
৪-৩০ মনের মত গান
৫-৩০ বেলা শেষে
৬-৩০ স্পোর্টস শো-মাঠে ময়দানে
৮-৩০ ধারাবাহিক - আগুন পোকা
৯-০০ রান্নার অনুষ্ঠান- হাড়ির খবর
৯-৩০ ধারাবাহিক - পরী
১১-৩০ টিউন অ্যান্ড কাউন্ট
চ্যানেল একাত্তর
১০-৩০ আনন্দ যোগ
১১-৪৫ কৃষি যোগ
১-৩০ রঁদেভূ
২-০০ সংবাদ সংযোগ
৮-০০ একাত্তর মঞ্চ
৯-৩০ সমীকরণ
১১-৩০ একাত্তর জার্নাল
এশিয়ান টিভি
৬-০০ গান বাজনা
৭-০০ বড় পর্দার গান
৭-৪০ ধারাবাহিক - কাঁচের ক্যানভাস
০৮-২০ ধারাবাহিক - চেনা পথ অচেনা গলি
০৯-০০ ধারাবাহিক - জীবন সংসার
০৯-৪০ ধারাবাহিক - সেকেন্ড ইনিংস
১০-২০ রিয়েলিটি শো- স্টার কমেডি
১১-০০ বসুধা গানের ডায়েরি
১১-০০ বিজনেস প্লাটফর্ম



511566,527383
আজকের নাটক
বিনোদন
প্রকাশ : ২৫ মে ২০১৩, ১৯:৪৩
এনটিভি
০২-৩৫ স্পর্শের বাইরে
০৩-১০ এফ এন এফ
০৮-১৫ অঘটনঘটনপটিয়সী
এটিএন বাংলা
০৫-২৫ সকাল, আর রাতের শিশুরা
০৮-০০ কবুলীয়তনামা
০৮-৪০ সংসার সুখের হয় বেদনার গুনে
০৯-২০ ডিবি
১০-৫৫ স্ক্যান্ডাল
একুশে টিভি
০৮-২০ স্বাক্ষী দুর্বল
০৯-৩০ পঞ্চ প্রেমিক
চ্যানেল আই
১২-০৫ রোশনি
৫-৩০ প্রতিশোধ
৭-৫০ নূরজাহান
আরটিভি
০৮-১৫ আপন ঘর
০৯-০৫ অলস পুর
বাংলাভিশন
৬-৩০ কর্তা কাহিনী
৭-০০ জেনারেশন নেক্সট ডট
৮-০০ দুই টাকার বাহাদুরী
৮-১৫ লেডিস ফার্স্ট
৯-০৫ রেড সিগন্যাল
বৈশাখী
৬-১৫ কাজলা ইউনিয়ন
৮-০০ বড় বাড়ির ছোট বউ
৯-২০ অগ্নিপথ
মাছরাঙা
৮-০০ হাসিবাড়ি
৮-৪০ ক্ষণিকালয়
৯-২০ মা
চ্যানেল নাইন
১০-১৫ ইডিয়ট’স
জিটিভি
৮-৩০ পয়মন্ত
৯-০০ মুক্তিযুদ্ধ স্কুল
৯-৩৫ জননী
টোয়েন্টিফোর
০৩-২০ শঙ্খচীল
০৯-০০ আসিন
০৯-৪০ চিঠি
এসএ টিভি
৮-৩০ আগুন পোকা
৯-৩০ পরী



511567,527384
দুই হাজার উদ্যোক্তা তৈরিতে ঢাকা চেম্বারের উদ্যোগ
বাণিজ্য
প্রকাশ : ২৫ মে ২০১৩, ১৯:৪৪
দুই হাজার উদ্যোক্তা তৈরিতে একটি প্রকল্প হাতে নিয়েছে ঢাকা চেম্বার অব কমার্স অ্যান্ড ইন্ডাস্ট্রি (ডিসিসিআই)। আগ্রহ, শিক্ষা এবং প্রয়োজনীয় প্রযুক্তিগত জ্ঞানের ভিত্তিতে ৬৪ জেলা থেকে উদ্যোক্তাদেরকে বাছাই করা হবে। তবে আবিষ্কারমূলক কর্মকাণ্ড বা ইনোভেটিভ উদ্যোগের ক্ষেত্রে এসব শর্ত শিথিল করা হবে। গতকাল দুপুরে চেম্বার কার্যালয়ে আয়োজিত এক সংবাদ সম্মেলনে এসব কথা জানান, ডিসিসিআই প্রেসিডেন্ট মো. সবুর খান। এসময় ডিসিসিআইয়ের পরিচালকগণ উপস্থিত ছিলেন।
সবুর খান তার বক্তব্যে বলেন, উত্পাদনশীল খাতে নতুন উদ্যোক্তা সৃষ্টির মাধ্যমেই ঘরে ঘরে কর্মসংস্থান দেয়া সম্ভব হবে। তাই ঢাকা চেম্বার এ ধরনের একটি উদ্যোগ গ্রহণ করেছে। আগামী জুন থেকে অক্টোবরের মধ্যে বিভিন্ন পাবলিক ও প্রাইভেট বিশ্ববিদ্যালয়, কলেজ এবং সারা দেশের বিভিন্ন বিভাগ, জেলা ও থানা পর্যায়ে প্রচারণার মাধ্যমে বিভিন্ন খাত অনুযায়ী উদ্যোক্তা তৈরি করা হবে। এই দুই হাজার উদ্যোক্তাদের নিয়ে ‘ডিসিসিআই এন্ট্রেপ্রিনিয়ারশিপ অ্যান্ড ইনোভেশন এক্সপো ২০১৩’ নামে দুই দিনব্যাপী একটি প্রদর্শনীও করা হবে। মো.সবুর খান আরও বলেন, দৈনন্দিন তদারকি ও পরামর্শের মাধ্যমে তাদেরকে সফল উদ্যোক্তা হিসেবে গড়ে তুলতে সহায়তা করা হবে। এ সংক্রান্ত সব তথ্য ঢাকা চেম্বারের ওয়েবসাইটে (www.dcci.org.bd) আগামী ১৫ জুন থেকে সবার জন্য উন্মুক্ত করা হবে। যার মাধ্যমে যে কেউ তাদেরকে অন্তর্ভুক্ত করার জন্য আবেদন করতে পারবেন।
এ প্রকল্প বাস্তবায়নে অর্থায়নের উত্স সম্পর্কে জানতে চাইলে ডিসিসিআই প্রেসিডেন্ট মো. সবুর খান বলেন, এ প্রকল্পের ব্যাপারে ইতোমধ্যে অনেকে আগ্রহ দেখিয়েছে। তবে অর্থায়নের বিষয়ে অর্থ মন্ত্রণালয় ও বাংলাদেশ ব্যাংকের সঙ্গে আলাপ-আলোচনা করে সিদ্ধান্ত নেয়া হবে। তবে যে কোনো মূল্যে এ প্রকল্প বাস্তবায়নে ঢাকা চেম্বার বদ্ধপরিকর। তিনি আরও বলেন, গবেষণায় দেখা গেছে, বাংলাদেশের তরুণ উদ্যোক্তাদের প্রায় ৭২ শতাংশ মনে করে তারা ব্যর্থ হতে পারে। তাই তাদেরকে সহায়তা দেয়ার জন্য সরকারের পক্ষ থেকেই এ ধরনের উদ্যোগ নেয়া দরকার ছিল। এরপরও দেশের প্রবৃদ্ধি ও আর্থ-সামাজিক উন্নয়নের লক্ষ্যেই আমরা উদ্যোক্তা সৃষ্টির উদ্যোগ নিয়েছি।



511568,527385
নারীর ক্ষমতায়নে সহায়তা করেছে এসএমই ঋণ: গভর্নর
বাণিজ্য
প্রকাশ : ২৫ মে ২০১৩, ১৯:৪৫
বাংলাদেশ ব্যাংক গভর্নর ড. আতিউর রহমান বলেছেন, নারীদের মাঝে এসএমই ঋণ বিতরণের পরিমাণ ও ঋণ গ্রহীতার ক্রমবর্ধমান প্রবৃদ্ধি নারী উদ্যোক্তা উন্নয়ন ও নারী ক্ষমতায়নে সহায়তা করছে। গতকাল ব্র্যাক ব্যাংকের এসএমই উদ্যোক্তা সম্মেলনে তিনি একথা বলেন। রাজধানীর মিরপুর ইনডোর স্টেডিয়ামে এ সম্মেলন অনুষ্ঠিত হয়।
গভর্নর বলেন, এসএমই খাতের উন্নয়নে বিভিন্ন উদ্যোগের পাশাপাশি বাংলাদেশ ব্যাংক কয়েকটি পুনঃঅর্থায়ন প্রকল্প চালু করেছি। এসব প্রকল্পের আওতায় ডিসেম্বর ২০১২ পর্যন্ত ২১টি ব্যাংক ও ২২টি আর্থিক প্রতিষ্ঠানের মাধ্যমে ৩৪ হাজার ৭০৯টি উদ্যোক্তা প্রতিষ্ঠানের বিপরীতে প্রায় দুই হাজার ৭৯৫ কোটি টাকা পুনঃঅর্থায়ন সুবিধা দেয়া হয়েছে। এসএমই খাতের পুনঃঅর্থায়ন স্কীমের ন্যূনতম ১৫ শতাংশ অর্থ কেবলমাত্র নারী উদ্যোক্তাদের জন্য বরাদ্দ রাখা হয়েছে। যার আওতায় ১০ শতাংশ সুদহারে ও সহজ শর্তে নারী উদ্যোক্তারা ব্যাংক থেকে ঋণ পাচ্ছেন। বাংলাদেশ ব্যাংকের পুনঃঅর্থায়ন স্কীমের আওতায় ২০১২ পর্যন্ত ৭ হাজার ১৮৯ জন নারী উদ্যোক্তাকে ৫৩২ কোটি টাকা ঋণ দেয়া হয়েছে। আর নারীদের মাঝে এসএমই ঋণ বিতরণের পরিমাণ ও ঋণ গ্রহীতার ক্রমবর্ধমান প্রবৃদ্ধি নারী উদ্যোক্তা উন্নয়ন ও নারী ক্ষমতায়নে সহায়তা করছে বলেও মনে করেন তিনি।
তিনি বলেন, বর্তমানে বাংলাদেশের ৯০ শতাংশ বেসরকারি ব্যবসায়িক প্রতিষ্ঠানই এসএমই খাতের। দেশের মোট শ্রমশক্তির ৪০ শতাংশ এবং অকৃষি খাতের ৭০ থেকে ৮০ শতাংশ নিয়োজিত আছে এই খাতে। মোট দেশজ উত্পাদন বা জিডিপিতে ৩১ শতাংশ অবদান রাখছে শিল্প খাত। শিল্প খাতে উত্পাদনের অধিকাংশই আসছে এসএমই থেকে। দেশের বিপুল কর্মক্ষম জনগোষ্ঠীকে উপযুক্ত শিক্ষা, প্রশিক্ষণ ও প্রয়োজনীয় অর্থায়ন সুবিধা প্রদান করে জনসম্পদে পরিণত করা সম্ভব বলেও তিনি মনে করেন। কেন না স্বল্প পুঁজির মাধ্যমে এসএমই’র বিকাশ হলে তা উত্পাদনের যন্ত্র হবে।
প্রসঙ্গত, গতকালের সম্মেলনে ১৩ জন উদ্যোক্তাকে ব্র্যাক ব্যাংক সেরা উদ্যোক্তা হিসেবে পুরসৃ্কত করেছে। এর মধ্যে চারজন নারী উদ্যোক্তা।



511569,527386
নোয়াখালীতে তিনটি রফতানিমুখী পোশাক কারখানার নির্মাণ কাজ শুরু
বাণিজ্য
প্রকাশ : ২৫ মে ২০১৩, ১৯:৪৫
নোয়াখালীর বেগমগঞ্জ উপজেলার মীর আলীপুরে শতভাগ রফতানিমুখী তিনটি বস্ত্র ও পোশাক কারখানা স্থাপনের কাজ শুরু করেছে ইন্ট্রাম্যাক্স গ্রুপ। শনিবার এ কারখানা গুলোর ভিত্তি প্রস্তর স্থাপন ও নির্মাণ কাজের আনুষ্ঠানিক উদ্বোধন করেন নোয়াখালী জেলা প্রশাসক ও কেন্দ্রীয় মুক্তিযোদ্ধা সংসদের সাবেক চেয়ারম্যান ডা. এ বি এম জাফর উল্যা। এ সময় বেগমগঞ্জ উপজেলা পরিষদ চেয়ারম্যান ভিপি মোহাম্মদ উল্যা, সোনাইমুড়ি উপজেলার চেয়ারম্যান আ ফ ম বাবুল, বেগমগঞ্জ ও সোনাইমুড়ি উপজেলা মহিলা ভাইস চেয়ারম্যান শাহজান বেগম এবং রশিদা ইসলাম লাকী ও নোয়াখালী মেডিক্যাল কলেজ হাসপাতালের তত্ত্বাবধায়ক ডা. এ এইচ এম মোসলেহ উদ্দিন উপস্থিত ছিলেন।
ইন্ট্রাম্যাক্স গ্রুপের ব্যবস্থাপনা পরিচালক এ টি এম এনায়েত উল্যা জানান, আগামী এক বছরের মধ্যে কারখানাগুলো নির্মাণ কাজ শেষ করে তা চালু হলে এলাকার দুই হাজার শ্রমিক বিশেষ করে নারী শ্রমিকদের কর্মসংস্থানের সুযোগ সৃষ্টি হবে ।



511570,527387
প্রগ্রেসিভ অ্যাওয়ার্ড পেলেন সাত নারী উদ্যোক্তা
বাণিজ্য
প্রকাশ : ২৫ মে ২০১৩, ১৯:৪৫
দেশের সাত বিভাগের সাতজন সফল নারী উদ্যোক্তাদের দেয়া হলো বাংলাদেশ উইমেন চেম্বার অব কমার্স এন্ড ইন্ডাস্ট্রি-গ্রীণডেল্টা ইন্স্যুরেন্স প্রগ্রেসিভ এওয়ার্ড ২০১২’। গতকাল ইনস্টিটিউট অব ডিপ্লোমা ইঞ্জিনিয়ার্স মিলনায়তনে সফল এ নারী উদ্যোক্তাদের হাতে পুরস্কার তুলে দেন শিল্পমন্ত্রী দিলীপ বড়ুয়া। পুরস্কার প্রাপ্তদের নাম ঘোষণা করেন উইমেন চেম্বারের প্রতিষ্ঠাতা সভাপতি সেলিমা আহমদ।
পুরস্কারপ্রাপ্তরা হলেন- বরিশাল বিভাগের ফুলকুড়ি ভ্যারাইটিজ কর্নারের স্বত্বাধিকারী বুলবুল চৌধুরী, চট্টগ্রামের রিহা টেক্সটাইলের মনোয়ারা বেগম, ঢাকা আফরিনস ব্যবসা প্রতিষ্ঠানের আফরিন ফারুক, খুলনার শশী বুটিকস অ্যান্ড ফুড প্রতিষ্ঠানের স্বত্বাধিকারী খদিজা রসুল, রংপুরের লেডিস কর্নারের ফরিদা বেগম, রাজশাহী জোনাকি বুটিকসের মনিরা মতিন জোনাকি ও সিলেটির আড়ং মেলার নুরুন নাহার বেবী। প্রত্যেককে দশ হাজার টাকা, একটি ক্রেস্ট এবং সনদ প্রদান করা হয়। মহিলা উদ্যোক্তা সৃষ্টির ক্ষেত্রে প্রচার মাধ্যমে অবদান রাখার জন্য ‘সময় টিভি’র প্রতিবেদক ফারহা তানজী এবং ইংরেজী দৈনিক ‘দি ইনডিপেনডেন্ট’ এর প্রতিবেদক আবু সাজ্জাদকে পুরস্কৃত করা হয়।
অনুষ্ঠানে চেম্বার সভাপতি সঙ্গীতা আহমেদ-এর সভাপতিত্বে অন্যান্যের মধ্যে উপস্থিত ছিলেন নাসির এ. চৌধুরী, ফাউন্ডার ম্যানেজিং ডিরেক্টর এবং চীফ এ্যাড্ভাইজার, গ্রীণডেল্টা ইন্স্যুরেন্স কোঃ লিঃ, চেম্বারের সিনিয়র সহ-সভাপতি মুনমুন রহমান প্রমুখ।



511571,527388
ক্যাপসন নিউজ
বাণিজ্য
প্রকাশ : ২৫ মে ২০১৩, ১৯:৪৫
ভারপ্রাপ্ত ব্রিটিশ হাইকমিশনার নিক লো এবং বাংলাদেশে নিযুক্ত ব্রাজিলের রাষ্ট্রদূত ওয়াঞ্জা ক্যাম্পোস দ্যা নোব্রেগা সমপ্রতি গাজীপুরের কাশিমপুরে সারাবোতে অবস্থিত বেক্সিমকো ইন্ডাস্ট্রিয়াল পার্ক পরিদর্শন করেন। এসময় পার্কে তাদের স্বাগত জানান বেক্সিমকো গ্রুপের ডিরেক্টর ও বেক্সিমকো লিমিটেডের প্রধান নির্বাহি সৈয়দ নাভেদ হুসেন
==
রুপালী ব্যাংক ২০১২ সালের জন্য শেয়ারহোল্ডারদের ১০ শতাংশ বোনাস শেয়ার অনুমোদন করেছে। গতকাল ঢাকাস্থ ডিপ্লোমা ইঞ্জিনিয়ার্স ইনস্টিটিউশনে ব্যাংকের ২৭তম বার্ষিক সাধারণ সভায় এ অনুমোদন দেয়া হয়। সভায় ব্যাংকের চেয়ারম্যান ড. আহমদ আল কবির ও ব্যবস্থাপনা পরিচালক এম. ফরিদ উদ্দিন সহ অন্যরা উপস্থিত ছিলেন



511572,527389
স্প্যাম পাঠানোতে শীর্ষে যুক্তরাষ্ট্র, ভারত, চীন
টেক
প্রকাশ : ২৫ মে ২০১৩, ১৯:৫২
প্রযুক্তি বিশ্বে নিরাপত্তার ইস্যুই এখন সবচেয়ে বেশি আলোচিত। নানা ধরনের সাইবার আক্রমণের মধ্যে রয়েছে ভাইরাস, ম্যালওয়্যার এবং স্প্যামওয়্যারই প্রধান। এর মধ্যে স্প্যামিংয়ের শিকার হয়ে থাকেন কমবেশি সকলেই। তাই স্প্যামিং নিয়ে বাড়তি মনোযোগ প্রয়োজন বলেই মন্তব্য প্রযুক্তি নিরাপত্তা বিশ্লেষকদের। প্রযুক্তির নিরাপত্তা বিশ্লেষক প্রতিষ্ঠান ট্রেন্ড মাইক্রো সম্প্রতি চলতি বছরের প্রথম চতুর্ভাগের (জানুয়ারি-মার্চ) প্রযুক্তি নিরাপত্তা বিষয়ক প্রতিবেদন প্রকাশ করেছে। আর এই প্রতিবেদনে জানানো হয়েছে, স্প্যাম পাঠানো দেশগুলোর মধ্যে শীর্ষে রয়েছে যুক্তরাষ্ট্র, ভারত এবং চীন। এর মধ্যে গত বছরে স্প্যামিংয়ে শীর্ষে ছিল ভারত। এই বছরে ভারতকে দ্বিতীয় স্থানে ঠেলে দিয়ে শীর্ষে উঠে এসেছে যুক্তরাষ্ট্র। সারা বিশ্বে যে পরিমাণ স্প্যাম ম্যাসেজ পাঠানো হয় তার ১১.৬৪ শতাংশ পাঠানো হয় যুক্তরাষ্ট্র থেকে। অন্যদিকে দ্বিতীয় স্থানে থাকা ভারত স্প্যাম পাঠিয়ে থাকে ৭.৭ শতাংশ। আর চীন থেকে পাঠানো হয় ৪.২৮ শতাংশ স্প্যাম। স্প্যাম পাঠানোতে পরের স্থানগুলোতে রয়েছে যথাক্রমে স্পেন, তাইওয়ান, পেরু, রাশিয়া, ভিয়েতনাম, বেলারুশ এবং কলম্বিয়া। শীর্ষ এই দশটি দেশ মিলে প্রায় ৪৮ শতাংশ স্প্যাম ম্যাসেজ পাঠিয়ে থাকে সারা বিশ্বে। এই প্রতিবেদনে বটনেট, ম্যালওয়্যার সম্পর্কিত তথ্যও প্রকাশ করেছে। প্রকাশিত প্রতিবেদন অনুযায়ী, বর্তমান বিশ্বে সবচেয়ে বেশি বটনেট সার্ভার রয়েছে যুক্তরাষ্ট্রে, যার পরিমাণ ৩৫.৬৬ শতাংশ। এর পরের দুইটি স্থানে রয়েছে অস্ট্রেলিয়া (১০.৮৮ শতাংশ) এবং দক্ষিণ কোরিয়া (৬.৫১ শতাংশ)। বটনেট-সংযুক্ত কম্পিউটারের পরিমাণেও শীর্ষে রয়েছে যুক্তরাষ্ট্র। যুক্তরাষ্ট্রের ২৮.১২ শতাংশ কম্পিউটার বটনেটে যুক্ত। বটনেটে যুক্ত কম্পিউটারের শতকরা পরিমাণে পরের স্থানগুলোতে রয়েছে দক্ষিণ কোরিয়া (২১.২৭ শতাংশ), ইতালি (১০.৪৬ শতাংশ), মালয়েশিয়া (৮.৮৮ শতাংশ)। বছরের প্রথম চতুর্ভাগে ম্যালওয়্যারগুলোর মধ্যে ডাউনলোডের সংখ্যায় শীর্ষে রয়েছে ওয়ার্ম-ডাউন (৭,৪১,০০০), ট্রোজ-জ্যাকেস/সিরেফি (২,৭৪,০০০) এবং এডিডাব্লিউ-প্রাইসগং (২,৩৪,০০০)। ক্ষতিকর ও সন্দেহজনক ইউআরএল-এর দেশ হিসেবে শীর্ষে রয়েছে যুক্তরাষ্ট্র, জার্মানি, নেদারল্যান্ড। সময়ের সাথে সাথে পিসির পাশাপাশি স্মার্টফোনে ম্যালওয়্যার বা স্প্যামের বিষয় সাইবার অপরাধীদের কাছে বেশি গুরুত্ব পাচ্ছে বলে জানানো হয় এই প্রতিবেদনে।



511573,527390
একুশ শতকের ব্যাংকিংয়ে তথ্যপ্রযুক্তির ব্যবহার বিষয়ক সেমিনার অনুষ্ঠিত
টেক
প্রকাশ : ২৫ মে ২০১৩, ১৯:৫৩
সিটিও ফোরাম বাংলাদেশ ও বাংলাদেশ ইনস্টিটিউট অফ ব্যাংক ম্যানজেমেন্ট (বিআইবিএম)-এর যৌথ উদ্যোগে বিআইবিএম অডিটোরিয়ামে অনুষ্ঠিত হয়ে গেল ‘একুশ শতকের ব্যাংকিংয়ে তথ্যপ্রযুক্তির ব্যবহার’ বিষয়ক সেমিনার। সেমিনারে প্রধান অতিথি হিসাবে উপস্থিত ছিলেন বাংলাদেশ ব্যাংকের গভর্নর ড. আতিউর রহমান এবং বিশেষ অতিথি হিসাবে উপস্থিত ছিলেন বাংলাদেশ ব্যাংকের ডেপুটি গভর্নর নাজনীন সুলতানা ও অ্যাসোসিয়েশন অফ ব্যাংকার্স (এবিবি) বাংলাদেশের চেয়ারম্যান ও এনসিসি ব্যাংক বাংলাদেশ লিমিটেডের ব্যবস্থাপনা পরিচালক মোহাম্মদ নুরুল আমিন। অনুষ্ঠানে আরও বক্তব্য রাখেন সিটিও ফোরামের সভাপতি তপন কান্তি সরকার এবং বিআইবিএম-এর নির্বাহী পরিচালক ড. তৌফিক আহমেদ চৌধুরী ও ড. বন্দনা সাহা, সুপারনিউমারালি প্রফেসর । এই ধরনের উদ্যোগকে স্বাগত জানিয়ে বক্তারা ব্যাংকিং খাতে তথ্যপ্রযুক্তির ব্যবহার প্রসার আরও গতিশীল হওয়া প্রয়োজন বলে মন্তব্য করেন।



511574,527391
আইসিটি ও কম্পিউটার শিক্ষার গুরুত্ব বিষয়ে সেমিনার অনুষ্ঠিত
টেক
প্রকাশ : ২৫ মে ২০১৩, ১৯:৫৩
ড্যাফোডিল ইন্টারন্যাশনাল ইউনিভার্সিটির উদ্যোগে ও আইসিটি এডুকেশন ফাউন্ডেশনের সহযোগিতায় ‘জাতীয় উন্নয়নে তথ্য ও যোগাযোগ প্রযুক্তি এবং কম্পিউটার শিক্ষার গুরুত্ব ও উচ্চ মাধ্যমিক স্তরের প্রত্যাশিত সিলেবাস’ শীর্ষক সেমিনার সম্প্রতি ডিআইইউ মিলনায়তনে অনুষ্ঠিত হয়। এতে প্রধান অতিথি হিসাবে উপস্থিত ছিলেন ডিসিসিআই-এর সভাপতি ডিআইইউ’র বোর্ড অব ট্রাস্ট্রিজের চেয়ারম্যান মো. সবুর খান। বিশ্ববিদ্যালয়ের উপাচার্য অধ্যাপক ড. এম লুত্ফর রহমানের সভাপতিত্বে সেমিনারে বিশেষ অতিথি হিসাবে উপস্থিত ছিলেন বাংলাদেশ কম্পিউটার সোসাইটির সভাপতি ও বাংলাদেশ প্রকৌশল বিশ্ববিদ্যালয়ের অধ্যাপক ড. মোহাম্মদ মাহফুজুল ইসলাম ও এফবিসিসিআই-এর পরিচালক ও আইসিটি স্ট্যান্ডিং কমিটির চেয়ারম্যান শাফকাত হায়দার। অনুষ্ঠানে বক্তারা মাধ্যমিক ও উচ্চমাধ্যমিক পর্যায়ে কম্পিউটার ও প্রযুক্তি শিক্ষাকে বাধ্যতামূলক রাখার পাশাপাশি এর পাঠ্যসূচীকে যুগোপযোগী করে তোলা প্রয়োজন বলে মত প্রকাশ করেন। সেমিনারে সারাদেশ থেকে বিভিন্ন কলেজের ১৫০ জন কম্পিউটার শিক্ষক অংশগ্রহণ করেন।



511575,527392
আইবিসিএস প্রাইমেক্স ও মিউচুয়াল ট্রাস্ট ব্যাংকের মধ্যে চুক্তি
টেক
প্রকাশ : ২৫ মে ২০১৩, ১৯:৫৩
সম্প্রতি আইবিসিএস প্রাইমেক্স সফটওয়ার এবং মিউচুয়াল ট্রাস্ট ব্যাংকের মধ্যে ‘ইনফর১০ সিপিএম প্রোডাক্ট (প্ল্যানিং, বাজেটিং অ্যান্ড ফোরকাস্টিং)’ শীর্ষক একটি চুক্তি স্বাক্ষরিত হয়েছে। এই চুক্তির ফলে মিউচুয়াল ট্রাস্ট ব্যাংক তাদের বাজেট ম্যানেজমেন্ট স্বয়ংক্রিয়ভাবে পরিচালনা করতে পারবে। চুক্তি স্বাক্ষরের সময় উভয় প্রতিষ্ঠানের ঊর্ধ্বতন কর্মকর্তাবৃন্দ উপস্থিত ছিলেন।



511576,527393
অ্যাভিরা ইন্টারনেট সিকিউরিটির সাথে ৮ জিবি পেনড্রাইভ ফ্রি
টেক
প্রকাশ : ২৫ মে ২০১৩, ১৯:৫৪
প্রতিটি অ্যাভিরা ইন্টারনেট সিকিউরিটি ২০১৩-এর সাথে একটি ৮ জিবি টুইনমস পেনড্রাইভ ফ্রি দিচ্ছে স্মার্ট টেকনোলজিস। জার্মান এই অ্যান্টিভাইরাসের ভাইরাস ডিটেকশন বৈশিষ্ট্যের মধ্যে রয়েছে নিরাপদ সিস্টেম স্ক্যানার, অ্যান্টি স্প্যাম, অ্যান্টি বুট, অ্যান্টি ফিশিং, অ্যান্টি অ্যাডওয়্যার, রুটকিট প্রোটেকশন প্রভৃতি। এর প্রিভেনশন বৈশিষ্ট্যের মধ্যে রয়েছে রিয়েল টাইম প্রোটেকশন, ফায়ারওয়াল, ওয়েব প্রোটেকশন, অ্যান্টিড্রাইভ ও অ্যান্টি মেইল প্রোটেকশন। ফোন ০১৯৭০৩১৭৭২১।



511577,527394
কিংটন নোট কাউন্টার
টেক
প্রকাশ : ২৫ মে ২০১৩, ১৯:৫৪
ইউনিক বিজনেস সিস্টেমস বাজারজাত করছে কিংটন ব্র্যান্ডের অটোমেটেড বিজনেস সিস্টেম পণ্যসামগ্রী। এই পণ্যসামগ্রীর মধ্যে সর্বশেষ সংযোজন কিংটন ব্র্যান্ডের নোট রাখার প্লাস্টিক সেলফযুক্ত ভ্যাকুয়াম কারেন্সি কাউন্টার। এর হোল্ডার ক্যাপাসিটি ২০০ পাতা, ইন্টারফেস আরএস-২৩২ পোর্ট, পাওয়ার কনজাম্পশন ৪৫০ ওয়াট। রয়েছে সুপার ব্রাইট এলসিডি ডিসপ্লে ও ব্যাচ কাউন্টের সুবিধা। ফোন :৮৮২৮৩৭৭।



511578,527395
বৈচিত্র্যময় ডিজাইনের পেনড্রাইভ
টেক
প্রকাশ : ২৫ মে ২০১৩, ১৯:৫৪
ডিসেন্ট বিজনেস পয়েন্ট বাজারে এনেছে বিভিন্ন বৈচিত্র্যময় ডিজাইনের পেনড্রাইভ। এসব পেনড্রাইভে রয়েছে রিপ্লেসমেন্ট ওয়ারেন্টি। ৪ গিগাবাইট এবং ৮ গিগাবাইট স্টোরেজ সাইজে পাওয়া যায় এই পেনড্রাইভগুলো। শিক্ষার্থীদের জন্য রয়েছে বিশেষ মূল্যছাড়। পাশাপাশি ডাকযোগে পৌঁছানোর সুবিধাও রয়েছে। ফোন :০১৮১৯২৩০৬৪০।



