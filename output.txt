291768,307585
দেশে ডেঙ্গুতে আক্রান্ত হয়ে আরও ১৮ জন হাসপাতালে
জাতীয়
প্রকাশ : ২৫ ডিসেম্বর ২০২১, ১৭:২৩

দেশে গত ২৪ ঘণ্টায় ডেঙ্গুতে আরও ১৮ জন আক্রান্ত হয়েছে। এর মধ্যে ঢাকায় ১৬ জন। ঢাকার বাইরে ২ জন আক্রান্ত হয়েছে।
শনিবার (২৫ ডিসেম্বর) স্বাস্থ্য অধিদপ্তরের হেলথ ইমার্জেন্সি অপারেশন সেন্টার এবং কন্ট্রোল রুমের নিয়মিত ডেঙ্গুবিষয়ক প্রতিবেদনে এ তথ্য জানানো হয়েছে।
প্রতিবেদনে আরও বলা হয়েছে, বর্তমানে দেশের বিভিন্ন সরকারি ও বেসরকারি হাসপাতালে সর্বমোট ভর্তি থাকা রোগীর সংখ্যা দাঁড়িয়েছে ১০৭ জন। এর মধ্যে ঢাকার ৪৬টি সরকারি ও বেসরকারি হাসপাতালে ভর্তি আছে ৬৭ জন এবং অন্যান্য বিভাগের বিভিন্ন হাসপাতালে ভর্তি আছে ৪০ জন।
প্রতিবেদনে আরও বলা হয়, গত ১ জানুয়ারি থেকে এ পর্যন্ত ডেঙ্গুতে আক্রান্ত হয়ে হাসপাতালে ভর্তি হয়েছে ২৮ হাজার ৩৪৮ জন। তাদের মধ্যে সুস্থ হয়ে হাসপাতাল ছেড়েছে ২৮ হাজার ১৩৭ জন। এ ছাড়া ডেঙ্গুতে এ নিয়ে মোট মৃত্যু হয়েছে ১০৪ জনের।
 

tags:ডেঙ্গু


291769,307586
৩০০ আসনেই প্রার্থী দেবে জাতীয় পার্টি
রাজনীতি
প্রকাশ : ২৫ ডিসেম্বর ২০২১, ১৭:৩৪

জাতীয় পার্টি চেয়ারম্যান ও বিরোধী দলীয় উপনেতা গোলাম মোহাম্মদ কাদের এমপি বলেছেন, আগামী নির্বাচনে কার সঙ্গে জোট হবে জানিনা। তাই তিনশো আসনেই নির্বাচনের প্রস্তুতি নিচ্ছে জাতীয় পার্টি। সে অনুযায়ী সম্ভাব্য প্রার্থীরা নিজ নিজ নির্বাচনী এলাকায় দলকে সংগঠিত করতে কাজ শুরু করেছেন। 
শনিবার (২৫ ডিসেম্বর) দুপুরে জাতীয় পার্টি চেয়ারম্যানের কার্যালয়ে চট্টগ্রাম মহানগর জাতীয় পার্টি নেতৃবৃন্দের সঙ্গে এক মতবিনিময় সভায় পার্টি চেয়ারম্যান গোলাম মোহাম্মদ কাদের একথা বলেন। 
জিএম কাদেরের মতে, রাজনীতি হারিয়ে যাচ্ছে, রাজনৈতিক দলগুলোও হারিয়ে যাচ্ছে। আওয়ামী লীগ সরকারে থেকে ১২ মাসে ১৩ পার্বণে ক্ষমতা প্রদর্শন করে তারা, দেশের মানুষ তা দেখতে বাধ্য। কেউ ইচ্ছে করলেই আওয়ামী লীগে যোগ দিতে পারছে না। আবার বিএনপি রাজনীতিতে দাঁড়াতে পারছে না। সাবেক রাষ্ট্রপতি বদরুদ্দোজা চৌধুরীর বিকল্পধারা রাজনীতির বিকল্প শক্তি হতে পারেনি। রাজনীতির মাঠে দাঁড়াতে পারেনি ডক্টর কামাল হোসেনের দলও। তাই এখনো দেশের মানুষের সামনে জাতীয় পাটি একমাত্র বিকল্প শক্তি। 
এসময় জাতীয় পার্টি মহাসচিব মো. মুজিবুল হক চুন্নু বলেন, দেশ ও দেশের মানুষের স্বার্থে জাতীয় পার্টি কখনোই আপোষ করবে না। পল্লীবন্ধু হুসেইন মুহম্মদ এরশাদের আদর্শের নতুন বাংলাদেশ গড়তে আমরা এগিয়ে যাবো। দেশের মানুষের আস্থা অর্জন করতেই আমাদের রাজনীতি।   
 

tags:জিএম কাদের, জাতীয় পার্টি, নির্বাচন


291770,307587
রাজধানীতে মাদকবিরোধী অভিযানে গ্রেফতার ৬৯
রাজধানী
প্রকাশ : ২৫ ডিসেম্বর ২০২১, ১৭:৩৯

রাজধানীর বিভিন্ন থানা এলাকায় মাদকবিরোধী অভিযান চালিয়ে ৬৯ জনকে গ্রেফতার করেছে ঢাকা মেট্রোপলিটন পুলিশ (ডিএমপি) এর বিভিন্ন অপরাধ ও গোয়েন্দা বিভাগ। শনিবার (২৫ ডিসেম্বর) মিডিয়া অ্যান্ড পাবলিক রিলেশনস বিভাগ থেকে এ তথ্য জানানো হয়েছে। 
এসময় তাদের কাছ থেকে দুই হাজার ৪১ পিস ইয়াবা, ৩২৫ গ্রাম ৪৩ হেরোইন, এক কেজি ৩৬৭ গ্রাম গাঁজা ও ২৪০ বোতল ফেনসিডিল জব্দ করা হয়।
ডিএমপি জানিয়েছে, শুক্রবার (২৪ ডিসেম্বর) সকাল থেকে আজ শনিবার (২৫ ডিসেম্বর) সকাল পর্যন্ত মাদকবিরোধী এই অভিযান পরিচালনা করা হয়। অভিযানে মাদক সেবন ও বিক্রির দায়ে ৬৯ জনকে আটক করা হয়েছে। এছাড়া অভিযানে বিপুল পরিমাণে মাদকদ্রব্য জব্দ করা হয়।
আটকদের বিরুদ্ধে সংশ্লিষ্ট থানায় মাদকদ্রব্য নিয়ন্ত্রণ আইনে ৪৭টি মামলা রুজু হয়েছে বলে জানানো হয়েছে। 
ইত্তেফাক/কেএইচ 
 

tags:রাজধানী


291771,307588
মিয়ানমারে জান্তার গুলিতে নিহত ৩০
বিশ্ব সংবাদ
প্রকাশ : ২৫ ডিসেম্বর ২০২১, ১৭:৩৯

৩০ জনের বেশি লোককে পুড়িয়ে ও গুলি করে হত্যা করেছে মিয়ানমার সেনাবাহিনী। এসবের মধ্যে নারী ও শিশু রয়েছে। হিউম্যান রাইটসের বরাত দিয়ে গার্ডিয়ানের এক অনলাইন প্রতিবেদনে এই তথ্য জানানো হয়েছে। 
দেশটির স্থানীয় বাসিন্দা, সংবাদ সংস্থা এবং স্থানীয় হিউম্যান রাইটসের বরাতে গার্ডিয়ান জানিয়েছে, কায়াহ রাজ্যের হপরুসো শহরের মো সো গ্রামের কাছে মিয়ানমার সেনাবাহিনী গুলি করে ও পুড়িয়ে এসব লোককে মেরেছে। শনিবার এসব লোকের মৃতদেহ পাওয়া গেছে বলে দাবি করেছে কারেন হিউম্যান রাইটস গ্রুপ। 
এক ফেসবুক বার্তায় মানবাধিকার এই গ্রুপটি বলেছে, আমরা এমন অমানবিক ও নৃশংস হত্যাকাণ্ডের তীব্র নিন্দা জানাই যা মানবাধিকার লঙ্ঘন করে।  
তবে মিয়ানমার সেনাবাহিনী বলেছে ভিন্ন কথা। তারা বলছে, তারা অজ্ঞাত সংখ্যক অস্ত্রধারী গুলি করেছে মেরেছে। মিয়ানমারের রাষ্ট্রীয় মিডিয়ায় দেশটির সেনাবাহিনী জানিয়েছে, সন্ত্রাসীরা সাতটি গাড়িতে ছিল এবং তারা সেনাদের কথা শুনে গাড়ি থামায় নি। 
 

tags:মিয়ানমার, জান্তা সেনাবাহিনী


291772,307589
গাড়ির গ্যাস সিলিন্ডারে ইয়াবা, আটক ১
সারাদেশ
প্রকাশ : ২৫ ডিসেম্বর ২০২১, ১৭:৪০

নীলফামারী জেলা সদরের বড় বাজারের ট্রাফিক মোড় এলাকায় অভিযান চালিয়ে গাড়ির গ্যাস সিলিন্ডারের ভেতর থেকে ৯১ হাজার পিস ইয়াবা সহ একজনকে আটক করেছে পুলিশের অ্যান্টি টেররিজম ইউনিট (এটিইউ)।
গতকাল শুক্রবার (২৪ ডিসেম্বর) রাত সাড়ে ৯টায়  অ্যান্টি টেররিজম ইউনিটের একটি গোয়েন্দা দল গোপন সংবাদের ভিত্তিতে অভিযান চালিয়ে গাড়িটি আটক করে।
এসময় টয়োটা রাশ জীপ মডেলের গাড়িটির পেছনের গ্যাস সিলিন্ডারের ভেতর থেকে ৯১ হাজার ৮৫ পিস ইয়াবা জব্দ করা হয় ও গাড়িটির চালক ইমরান হোসেনকে (৪২) আটক করা হয়। ইমরান মাদক ব্যবসার সঙ্গে জড়িত এবং উত্তরবঙ্গের বিভিন্ন জেলায় তার বিস্তৃত নেটওয়ার্ক রয়েছে বলে জানায় এটিইউ। 




অ্যান্টি টেররিজম ইউনিটের পুলিশ সুপার (মিডিয়া অ্যান্ড অ্যাওয়ারনেস) মোহাম্মদ আসলাম খান শনিবার বিকেলে এক প্রেস বিজ্ঞপ্তিতে জানান, গ্রেফতার হওয়া ইমরান সিলেটের গোলাপগঞ্জ থানার দাড়িপাতন গ্রামের মৃত রফিক উদ্দিনের ছেলে। গত ২১ ডিসেম্বর কক্সবাজারের টেকনাফ থানার সাবরাং এলাকার চিহ্নিত মাদক কারবারি জুবায়ের জুয়েলের (৩০)  কাছে ইয়াবা সংগ্রহ করতে যায় ইমরান। ২৪ তারিখ কক্সবাজার থেকে রওনা দিয়ে ফেরার পথে পুলিশ তাকে আটক করে।




পুলিশ সুপার আসলাম খান আরও জানান, নারায়ণগঞ্জ-ঢাকা হয়ে নীলফামারী জেলাসহ উত্তরবঙ্গের বিভিন্ন জেলায় এদের ইয়াবা পাচারের বিস্তৃত নেটওয়ার্ক রয়েছে। বগুড়া সদরের ফুলবাড়ি এলাকার মোঃ বিপুল (৩৬) ও নীলফামারীর সুজন (৩৫) এদের সহযোগী বলে জানা গেছে। এর আগেও এমন অভিনব উপায়ে তারা বিভিন্ন এলাকায় ইয়াবা পাচার করেছে বলে নিশ্চিত করেছে গ্রেফতার হওয়া ইমরান। টেকনাফ-চট্টগ্রাম-গাজীপুর-সিরাজগঞ্জ হয়ে বগুড়া ও নীলফামারীতে সুজন ও বিপুলের কাছে ইয়াবার চালান পৌঁছে দিতো সে। 
অ্যান্টি টেররিজম ইউনিটের সহকারী পুলিশ সুপার (এএসপি) ওয়াহিদা পারভীন ইত্তেফাক অনলাইনকে বলেন, সাম্প্রতিক সময়ে দেশের উত্তরাঞ্চল থেকে জব্দ করা ইয়াবার অন্যতম বড় চালান এটি। সরকারঘোষিত মাদক ও জঙ্গিবাদের বিরুদ্ধে ‘জিরো টলারেন্স পলিসি’র অংশ হিসেবে অ্যান্টি টেররিজম ইউনিট এই অভিযানটি পরিচালনা করেছে। নীলফামারী সদর থানা পুলিশ এই অভিযানে সহায়তা করেছে। গ্রেফতারকৃত ইমরান হোসেন ও তার সহযোগীদের বিরুদ্ধে মাদকদ্রব্য নিয়ন্ত্রণ আইনে নীলফামারী সদর থানায় মামলা দায়ের করা হয়েছে।

tags:অপরাধ, পুলিশ, ইয়াবা, ইয়াবা উদ্ধার, নীলফামারী


291773,307590
শিবচরে আড়িয়াল খাঁ নদী তীর সংরক্ষণ প্রকল্পের কাজের উদ্বোধন
সারাদেশ
প্রকাশ : ২৫ ডিসেম্বর ২০২১, ১৮:০৩

মাদারীপুরের শিবচর উপজেলার আড়িয়াল খাঁ নদী তীর সংরক্ষণ ও ড্রেজিং শীর্ষক প্রকল্প এর আওতায় নদী তীর প্রতিরক্ষা ৬.৩০০ কিলোমিটার ও নদী ড্রেজিং ১৪.৭৫০ কিলোমিটার কাজ শুভ উদ্বোধন করা হয়েছে। 
শনিবার (২৫ ডিসেম্বর) জাতীয় সংসদের চিফ হুইপ ও মাদারীপুর-১ (শিবচর) আসনের ৬ বারের সফল সংসদ সদস্য নূর-ই-আলম চৌধুরী লিটন প্রধান অতিথি হিসেবে এ কাজের উদ্বোধন করেন। 
এ সময়ে বিশেষ অতিথি হিসেবে উপস্থিত ছিলেন পানিসম্পদ মন্ত্রণালয়ের প্রতিমন্ত্রী জাহিদ ফারুক, উপমন্ত্রী এ কে এম এনামুল হক শামীম, মাদারীপুর জেলা পরিষদের চেয়ারম্যান মুনীর চৌধুরী। মাদারীপুর জেলা প্রশাসক ড. রহিমা খাতুন এর সভাপতিত্বে ও  বাংলাদেশ পানি উন্নয়ন বোর্ড মাদারীপুরের আয়োজনে আরও উপস্থিত ছিলেন বাংলাদেশ পানি উন্নয়ন বোর্ডের মহাপরিচালক ফজলুর রশিদ, পরিকল্পনা অনুবিভাগ ও পানিসম্পদ মন্ত্রণালয়ের যুগ্ম সচিব এস এম রেজাউল মোস্তফা কামাল, মাদারীপুর পুলিশ সুপার গোলাম মোস্তফা রাসেল পিপিএম (বার), মাদারীপুর পানি উন্নয়ন বোর্ডের নির্বাহী প্রকৌশলী মো. মনিরুল ইসলাম প্রমুখ।
 

tags:মাদারীপুর


291774,307591
কোরআন পাঠের জন্য লাখো মুসলিম বন্দি, ব্যবস্থা নিতে ওআইসিকে চিঠি 
বিশ্ব সংবাদ
প্রকাশ : ২৫ ডিসেম্বর ২০২১, ১৭:৪৪

 জিনজিয়াং প্রদেশে লাখ লাখ উইঘুর মুসলিমদের বিরুদ্ধে মানবাধিকার লঙ্ঘন করছে চীন। এনিয়ে ওয়ার্ল্ড উইঘুর কংগ্রেস (ডব্লিউইউসি) উইঘুর গণহত্যা ও নিপীড়নের বিরুদ্ধে শক্তিশালী পদক্ষেপ নিতে ইসলামী সহযোগিতা সংস্থা (ওআইসি) কাছে আহ্বান জানিয়েছে।   
ডব্লিউইউসি এক খোলা চিঠিতে শনিবার বলেছে, আমরা উইঘুরদের বিরুদ্ধে মানবাধিকার লঙ্ঘন এবং গণহত্যা ও নিপীড়ন বন্ধে আন্তর্জাতিক সংস্থা এবং বিশ্বের সরকারগুলো যেন জোরালো পদক্ষেপ নেয় তার আহ্বান জানাচ্ছি। 
চিঠিতে বলা হয়েছে,  ২০১৬ সাল থেকে লাখ লাখ উইঘুর, কাজাখ এবং অন্যান্য মুসলিম জাতিদের নির্বিচারে আটক করে পশ্চিম তুর্কিস্তানে বন্দিশালায় আটকে রেখেছে চীন। যেখানে বন্দিদের ওপর চালান হচ্ছে নির্যাতন, করা হচ্ছে ধর্ষণ, বাধ্য করা হচ্ছে নানা কাজ করতে। 
ডব্লিউইউসি আরো বলেছে, মুসলিমদের ধর্মীয় সাধারন রীতি যেমন কোরআনশরীফ পাঠ, নামাজ পড়া, দাড়ি রাখা এমনকি পর্দা পরার জন্য উইঘুর মুসলিমদের বন্দিশালায় আটক রাখা হয়েছে। এছাড়া হাজারো মসজিদ, ধর্মীয় প্রতিষ্ঠান কবরস্থান এবং মুসলিমদের অন্যান্য ধর্মীয় সাইট ধ্বংস বা ক্ষতিগ্রস্থ করা হয়েছে। 

tags:চীন, কোরআন মজিদ, উইঘুর মুসলিম, ওআইসি


291775,307592
দেশের কোথাও সন্ত্রাস ও চাঁদাবাজদের জায়গা নেই: স্বরাষ্ট্রমন্ত্রী
জাতীয়
প্রকাশ : ২৫ ডিসেম্বর ২০২১, ১৮:০৫

স্বরাষ্ট্রমন্ত্রী আসাদুজ্জামান খাঁন কামাল বলেছেন, দেশের কোথাও সন্ত্রাস ও চাঁদাবাজদের জায়গা নেই। আগের যে কোনো সময়ের তুলনায় বর্তমানে আইনশৃঙ্খলা বাহিনী বেশ শক্তিশালী ও তৎপর।
শনিবার (২৫ ডিসেম্বর) মহান বিজয় দিবস উপলক্ষে রাজধানীর আফতাব নগরে আয়োজিত এক অনুষ্ঠানে এসব কথা বলেন স্বরাষ্ট্রমন্ত্রী।
মন্ত্রী বলেন, ১২ বছর আগে পুলিশের যে অবস্থা ছিল এখন আর সেই অবস্থায় তারা নেই। বর্তমানে পুলিশি ব্যবস্থায় অনেক পরিবর্তন এসেছে। এখনকার পুলিশ সদস্যরা অনেক দক্ষ ও শক্তিশালী। যেকোনও চ্যালেঞ্জ মোকাবিলা করতে তারা সক্ষম।
স্বরাষ্ট্রমন্ত্রী আরও বলেন, বঙ্গবন্ধু শেখ মুজিবুর রহমান স্বাধীনতা পরবর্তী সাড়ে তিন বছরে দেশকে শূন্য থেকে দাঁড় করানোর চেষ্টা করেছেন। আমরা বঙ্গবন্ধুর আদর্শে দেশকে এগিয়ে নিতে কাজ করছি। সরকার নানান উদ্যোগের ফলে দেশ এখন উন্নয়নের মহাসড়কে। অগ্রগতির এ ধারাকে অব্যাহত রাখতে হবে।

tags:স্বরাষ্ট্রমন্ত্রী, চাঁদাবাজি


291776,307593
‘এখনকার পুলিশ সদস্যরা অনেক দক্ষ ও শক্তিশালী’
জাতীয়
প্রকাশ : ২৫ ডিসেম্বর ২০২১, ১৮:১৬

১২ বছর আগে পুলিশের যে অবস্থা ছিল এখন আর সেই অবস্থায় তারা নেই। বর্তমানে পুলিশি ব্যবস্থায় অনেক পরিবর্তন এসেছে। এখনকার পুলিশ সদস্যরা অনেক দক্ষ ও শক্তিশালী। যেকোনও চ্যালেঞ্জ মোকাবিলা করতে তারা সক্ষম বলে জানিয়েছেন স্বরাষ্ট্রমন্ত্রী আসাদুজ্জামান খাঁন কামাল। 
শনিবার (২৫ ডিসেম্বর) মহান বিজয় দিবস উপলক্ষে রাজধানীর আফতাব নগরে আয়োজিত এক অনুষ্ঠানে এসব কথা বলেন স্বরাষ্ট্রমন্ত্রী।
স্বরাষ্ট্রমন্ত্রী বলেন, দেশের কোথাও সন্ত্রাস ও চাঁদাবাজদের জায়গা নেই। আগের যে কোনো সময়ের তুলনায় বর্তমানে আইনশৃঙ্খলা বাহিনী বেশ শক্তিশালী ও তৎপর।
স্বরাষ্ট্রমন্ত্রী আরও বলেন, বঙ্গবন্ধু শেখ মুজিবুর রহমান স্বাধীনতা পরবর্তী সাড়ে তিন বছরে দেশকে শূন্য থেকে দাঁড় করানোর চেষ্টা করেছেন। আমরা বঙ্গবন্ধুর আদর্শে দেশকে এগিয়ে নিতে কাজ করছি। সরকার নানান উদ্যোগের ফলে দেশ এখন উন্নয়নের মহাসড়কে। অগ্রগতির এ ধারাকে অব্যাহত রাখতে হবে।
 

tags:স্বরাষ্ট্রমন্ত্রী, পুলিশ, বাংলাদেশ পুলিশ


291777,307594
কুয়েতকে ২২২ রানে হারিয়েছে যুবা টাইগাররা
খেলা
প্রকাশ : ২৫ ডিসেম্বর ২০২১, ১৮:১৮

বাংলাদেশের দেওয়া বিশাল রানের লক্ষ্যে খেলতে নেবে কুয়েতের শুরুটা মোটেও ভালো হয়নি। শুরু থেকেই উইকেট হারিয়ে হারিয়ে দিশেহারা হয়ে পড়ে কুয়েত। পঞ্চম ওভারে দলীয় ৫ রানে বাংলাদেশকে প্রথম সাফল্য এনে দেন মুশফিক হাসান। এরপর একে একে উইকেট হারাতে থাকে কুয়েত। শেষপর্যন্ত ২৫.৩ ওভারে মাত্র ৬৯ রানে গুটিয়ে যায় তারা। 
দলের পক্ষে দুই অঙ্কের রানের দেখা পেয়েছেন মাত্র দুইজন। এক প্রান্ত আগলে রেখে প্রতিরোধ গড়ার আপ্রাণ চেষ্টা করা ওপেনার মিত ভভসার ৭৭ বলে ৪৩ রান করেন। ২৭ বলে ১১ রান করেন মির্জা আহমেদ। ২২২ রানের জয়ে সেমিফাইনালও প্রায় নিশ্চিত করে ফেলেছে বাংলাদেশের যুবারা। এই জয়ে সেমিফাইনাল প্রায় নিশ্চিত হয়ে গেছে বাংলাদেশের।
বাংলাদেশের পক্ষে রিপন মণ্ডল শিকার করেন তিনটি উইকেট। এছাড়া এস এম মেহরব হোসেন ও অধিনায়ক রাকিবুল হাসান দুটি করে এবং মুশফিক হাসান ও নাইমুর রহমান নয়ন একটি করে উইকেট শিকার করেন। 
এরআগে, টস হেরে ব্যাট করতে নেমে নিজেদের দ্বিতীয় ম্যাচে ৪৯.২ ওভারে সবকটি উইকেট হারিয়ে ২৯১ রান সংগ্রহ করে বাংলাদেশ। ওপেনার মাহফিজুল ইসলাম ১১৯ বলের মোকাবেলায় করেন ১১২ রান, হাঁকান ১২টি চার ও ৪টি ছক্কা। মাহফিজুলের শতকের দিনে ঝড়ো ইনিংস খেলেন এস এম মেহরব হোসেন। ২৪ বলের মোকাবেলায় ৫টি চার ও ১টি ছক্কার সাহায্যে ৪২ রান করেন তিনি।
এছাড়া অন্যান্যদের মধ্যে আরিফুল ইসলাম ২৪ বলে ২৩, গাজী মোহাম্মদ তাহজিবুল ইসলাম ১৯ বলে ২৫ ও আইচ মোল্লা ৩৯ বলে ২০ রান করেন। কুয়েতের পক্ষে আব্দুল শফিক তিনটি এবং মোহাম্মদ উমর ও হেনরি থমাস দুটি করে উইকেট শিকার করেন।
সংক্ষিপ্ত স্কোর: বাংলাদেশ অনূর্ধ্ব-১৯ দল : ২৯১/১০ (৪৯.২ ওভার)মাহফিজুল ১১২, মেহরব ৪২, তাহজিবুল ২৫, আরিফুল ২৩, আইচ ২০সাদিক ৪০/৩, উমর ৪৫/২
কুয়েত : ৬৯/১০ (২৫.৩ ওভার)ভভসার ৪৩, মির্জা ১১রিপন ১০/৩, রাকিবুল ১১/২, মেহরব ১৪/২

tags:বাংলাদেশ, ক্রিকেট, অনুর্ধ্ব-১৯


291778,307595
লোক নিচ্ছে ৩৫টি প্রতিষ্ঠান
চাকরি
প্রকাশ : ২৫ ডিসেম্বর ২০২১, ১৭:৫৬

০১। ৪৪তম বিসিএস:

পদসংখ্যাঃ ১,৭১০ টি।
প্রিলিমিনারি পরীক্ষার সম্ভাব্য তারিখ: ২৭-০৫-২০২২
আবেদন ফি: ৭০০ টাকা।
আবেদনের সময়সীমা: ৩০-১২-২০২১ থেকে ৩১-০১-২০২)
অনলাইনে আবেদন:আগ্রহীরা এই লিংক থেকে আবেদন করতে পারবেন।

 
০২। সমন্বিত ৯ ব্যাংক/ আর্থিক প্রতিষ্ঠান:

পদের নাম: Senior Officer (General)- ১০৬৯ টি পদ ।
Job ID: 10146.
আবেদন ফি: ২০০ টাকা।
বয়সসীমা হিসাবের তারিখ: ২৫-০৩-২০২০
আবেদনের সময়সীমা: ১৬-০১-২০২২
অনলাইনে আবেদন: আগ্রহীরা এই লিংক থেকে আবেদন করতে পারবেন।

 
০৩। সমন্বিত ৯ ব্যাংক/ আর্থিক প্রতিষ্ঠান:

পদের নাম: Officer (General)-১৭৬৩ টি পদ।
Job ID: 10147.
আবেদন ফি: ২০০ টাকা।
বয়সসীমা হিসাবের তারিখ: ২৫-০৩-২০২০ ।
আবেদনের সময়সীমা: ২০-০১-২০২২ ।
অনলাইনে আবেদন: আগ্রহীরা এই লিংক থেকে আবেদন করতে পারবেন।

 
০৪। সমন্বিত ৭ ব্যাংক: 

পদের নাম: Officer (Cash)- ১৭২০ টি পদ।
Job ID: 10148.
আবেদন ফি: ২০০ টাকা।
বয়সসীমা হিসাবের তারিখ: ২৫-০৩-২০২০ ।
আবেদনের সময়সীমা: ৩০-০১-২০২২ ।
অনলাইনে আবেদন:আগ্রহীরা এই লিংক থেকে আবেদন করতে পারবেন। 

 
০৫। বাংলাদেশ ব্যাংক: 

পদের নাম: Officer (Ex- Cadre Library) -০৪ টি পদ।
Job ID: 247.
আবেদনের সময়সীমা: ৩০-১২-২০২১ ।
অনলাইনে আবেদন: আগ্রহীরা এই লিংক থেকে আবেদন করতে পারবেন।

 
৬। জনতা ব্যাংক লিমিটেড:
পদের নাম: অফিসার (আরসি)।
পদ সংখ্যা:৩১২ টি।
আবেদন ফি: ২০০ ৳।
আবেদন শেষ: ২৪/০১/২০২২
আবেদন লিংক:আগ্রহীরা এই লিংক থেকে আবেদন করতে পারবেন।
 
 
৭। সমন্বিত ৪ ব্যাংক:
পদের নাম: সিনিয়র অফিসার (আইটি)।
পদ সংখ্যা:২২২ টি।
আবেদন ফি: ২০০ ৳।
আবেদন শেষ: ৩০/০১/২০২২
আবেদন লিংক:আগ্রহীরা এই লিংক থেকে আবেদন করতে পারবেন।
 
 
০৮। বাংলাদেশ রেলওয়ে:

পদের নাম: খালাসী - ১,০৮৬ টি পদ।
আবেদনের সময়সীমা: ২৬-০১-২০২২ ।
অনলাইনে আবেদন:আগ্রহীরা এই লিংক থেকে আবেদন করতে পারবেন।

০৯। বাংলাদেশ রেলওয়ে:

পদের নাম: পয়েন্টসম্যান - ৭৬২টি পদ।
আবেদনের সময়সীমা: ২৮-১২-২০২১ ।
অনলাইনে আবেদন:আগ্রহীরা এই লিংক থেকে আবেদন করতে পারবেন।

১০। মহিলা বিষয়ক অধিদপ্তর:

পদসমূহ: ০৩ ক্যাটাগরির ৫০৩টি পদ।
আবেদনের সময়সীমা: ১১-০১-২০২২ ।
অনলাইনে আবেদন:আগ্রহীরা এই লিংক থেকে আবেদন করতে পারবেন।

১১। কর কমিশনারের কার্যালয় কর অঞ্চল-৮ ঢাকা:

পদসমূহ: ১০ ক্যাটাগরির পদ।
আবেদনের সময়সীমা: ২৩-১২-২০২১ ।
অনলাইনে আবেদন:আগ্রহীরা এই লিংক থেকে আবেদন করতে পারবেন।

১২। কর কমিশনারের কার্যালয়, কর অঞ্চল - ৫, ঢাকা:

পদসমূহ: ০৮ ক্যাটাগরির পদ।
আবেদনের সময়সীমা: ১৪-০১-২০২২ ।
অনলাইনে আবেদন:আগ্রহীরা এই লিংক থেকে আবেদন করতে পারবেন।

১৩। কর কমিশনারের কার্যালয়, কর অঞ্চল-৩, ঢাকা:

পদসমূহ: ০৮ ক্যাটাগরির পদ।
আবেদনের সময়সীমা: ০২-০১-২০২২ ।
অনলাইনে আবেদন:আগ্রহীরা এই লিংক থেকে আবেদন করতে পারবেন।

১৪। কাস্টম হাউস আইসিডি, ঢাকা:

পদসমূহ: ০৭ ক্যাটাগরির পদ।
আবেদনের সময়সীমা: ৩১-১২-২০২১ ।
অনলাইনে আবেদন:আগ্রহীরা এই লিংক থেকে আবেদন করতে পারবেন।

১৫। স্ট্যান্ডার্ড ব্যাংক লিমিটেড:

পদসমূহ:

(i) Trainee Assistant Officer (General)
(ii) Trainee Assistant Officer (Cash)

আবেদনের সময়সীমা: ০৭-০১-২০২২ ।
অনলাইনে আবেদন:আগ্রহীরা এই লিংক থেকে আবেদন করতে পারবেন।

১৬। গ্লোবাল ইসলামী ব্যাংক:

পদের নাম: Probation Officer.
আবেদনের সময়সীমা: ১৩-০১-২০২২ ।
অনলাইনে আবেদন:আগ্রহীরা এই লিংক থেকে আবেদন করতে পারবেন।

১৭। ট্রাস্ট ব্যাংক লিমিটেড:

পদের নাম: Management Trainee Officer.
আবেদনের সময়সীমা: ৩১-১২-২০২১ ।
অনলাইনে আবেদন:আগ্রহীরা এই লিংক থেকে আবেদন করতে পারবেন।

১৮। ইস্টার্ন লুব্রিকেন্টস ব্লেন্ডার্স লিমিটেড:

পদসমূহ: ০৮ ক্যাটাগরির পদ।
আবেদনের সময়সীমা: ১৪-০১-২০২২ ।
অনলাইনে আবেদন:আগ্রহীরা এই লিংক থেকে আবেদন করতে পারবেন।

১৯। বাংলাদেশ কোস্ট গার্ড: 

পদসমূহ: ০৮ ক্যাটাগরির পদ।
আবেদনের সময়সীমা: ১০-০১-২০২২ ।
অনলাইনে আবেদন:আগ্রহীরা এই লিংক থেকে আবেদন করতে পারবেন।

২০। জেলা প্রশাসকের কার্যালয়, সুনামগঞ্জ:

পদসমূহ: ক্যাটাগরির ১১৭টি পদ।
আবেদনের সময়সীমা: ২০-০১-২০২২ ।
অনলাইনে আবেদন: আগ্রহীরা এই লিংক থেকে আবেদন করতে পারবেন।

২১। ইমিগ্রেশন ও পাসপোর্ট অধিদপ্তর:

পদসমূহ: ০৫ ক্যাটাগরির পদ।
আবেদনের সময়সীমা: ০৪-০১-২০২২ ।
অনলাইনে আবেদন:আগ্রহীরা এই লিংক থেকে আবেদন করতে পারবেন।

২২। পরিবেশ, বন ও জলবায়ু পরিবর্তন মন্ত্রণালয়:

পদসমূহ: ০৭ ক্যাটাগরির ৩৪ টি পদ।
আবেদনের সময়সীমা: ১১-০১-২০২২ ।
অনলাইনে আবেদন:আগ্রহীরা এই লিংক থেকে আবেদন করতে পারবেন।

২৩। বাংলাদেশ পল্লী উন্নয়ন একাডেমি (বার্ড), কুমিল্লা:

পদসমূহ: ০৪ ক্যাটাগরির পদ।
আবেদনের সময়সীমা: ১৪-০১-২০২২ ।
অনলাইনে আবেদন:আগ্রহীরা এই লিংক থেকে আবেদন করতে পারবেন।

২৪। জাতীয় কম্পিউটার প্রশিক্ষণ ও গবেষণা একাডেমী:

পদসমূহ: ১০ ক্যাটাগরির পদ।
আবেদনের সময়সীমা: ২০-০১-২০২২ ।
অনলাইনে আবেদন:আগ্রহীরা এই লিংক থেকে আবেদন করতে পারবেন।

২৫। পরিকল্পনা বিভাগ:

পদসমূহ: ০৬ ক্যাটাগরির ৩৫টি পদ।
আবেদনের সময়সীমা: ১০-০১-২০২২ ।
অনলাইনে আবেদন:আগ্রহীরা এই লিংক থেকে আবেদন করতে পারবেন।

২৬। পায়রা বন্দর কর্তৃপক্ষ:

পদসমূহ: ০৯ ক্যাটাগরির পদ।
আবেদনের সময়সীমা: ২৭-১২-২০২১ ।
অনলাইনে আবেদন:আগ্রহীরা এই লিংক থেকে আবেদন করতে পারবেন।

২৭। বাংলাদেশ রাবার বোর্ড: 

পদসমূহ:০৭ ক্যাটাগরির ৩৪ টি পদ।
আবেদনের সময়সীমা: ১১-০১-২০২২ ।
অনলাইনে আবেদন:আগ্রহীরা এই লিংক থেকে আবেদন করতে পারবেন।

২৮। পাওয়ার গ্রিড কোম্পানি অব বাংলাদেশ লিমিটেড:

পদসমূহ: ০৬ ক্যাটাগরির ২৫০ টি পদ।
আবেদনের সময়সীমা: ২৬-১২- ২০২১ ।
অনলাইনে আবেদন:আগ্রহীরা এই লিংক থেকে আবেদন করতে পারবেন।

২৯। বাংলাদেশ প্রাণিসম্পদ গবেষণা ইনস্টিটিউট:

পদসমূহ: ০৬ ক্যাটাগরির পদ।
আবেদনের সময়সীমা: ০২-০১-২০২২ ।
অনলাইনে আবেদন:আগ্রহীরা এই লিংক থেকে আবেদন করতে পারবেন।

৩০। রাজশাহী সিটি কর্পোরেশন:

পদসমূহ: ৪৯ ক্যাটাগরির পদ।
আবেদনের সময়সীমা: ১৬-০১-২০২২ ।

৩১। খুলনা সিটি কর্পোরেশন:

পদসমূহ: ২৫ ক্যাটাগরির ১১৭টি পদ।
আবেদনের সময়সীমা: ৩১-১২-২০২১ ।

৩২। মধ্যপাড়া গ্রানাইট মাইনিং কোম্পানি লিমিটেড:

পদসমূহ: ০৭ ক্যাটাগরির পদ।
আবেদনের সময়সীমা: ২৩-১২-২০২১ ।
অনলাইনে আবেদন:আগ্রহীরা এই লিংক থেকে আবেদন করতে পারবেন।

৩৩। নিউক্লিয়ার পাওয়ার প্ল্যান্ট কোম্পানী বাংলাদেশ লিমিটেড:

পদসমূহ; বিভিন্ন ক্যাটাগরির ১০০ (+) টি পদ।
আবেদনের সময়সীমা: ২৩-১২-২০২১ ।
অনলাইনে আবেদন:আগ্রহীরা এই লিংক থেকে আবেদন করতে পারবেন।

৩৪। এডিশনাল ইন্সপেক্টর জেনারেলের কার্যালয়, সিআইডি, ঢাকা:

পদসমূহ: ০৩ ক্যাটাগরির পদ।
আবেদনের সময়সীমা; ২৩-১২-২০২১ ।
আবেদন ফরম:আগ্রহীরা এই লিংক থেকে আবেদন করতে পারবেন।

৩৫। বাংলাদেশ লোক-প্রশাসন প্রশিক্ষণ কেন্দ্ৰ:

পদসমূহ: ০৪ ক্যাটাগরির পদ।
আবেদনের সময়সীমা: ২৩-১২-২০২১ ।
অনলাইনে আবেদন:আগ্রহীরা এই লিংক থেকে আবেদন করতে পারবেন।

 

tags:চাকরির খবর, সরকারি চাকরি, চাকরি


291779,307596
অবশেষে পুলিশের চাকরি পেলেন সেই ভূমিহীন মীম
সারাদেশ
প্রকাশ : ২৫ ডিসেম্বর ২০২১, ১৮:২৫

পুলিশ কনস্টেবলের পরীক্ষায় সাধারণ নারী কোটায় মেধা তালিকায় প্রথম হয়েছিলেন মিম আক্তার । কিন্তু জমি না থাকায় চাকরি পাচ্ছিলেন না মিম। নানা চড়াই-উৎরাই পেরিয়ে অবশেষে পুলিশে চাকরি নিশ্চিত হয়েছে তার।  ইতিমধ্যে পুলিশ কনস্টেবল পদে ট্রেনিংয়ের জন্য ডাকা হয়েছে মিমকে। বিষয়টি শনিবার নিশ্চিত করেছেন খুলনা জেলা অতিরিক্ত পুলিশ সুপার তানভীর আহম্মেদ। 
এর আগে গত শুক্রবার সন্ধ্যার পর খুলনা টেক্সটাইল মিল পুলিশ ফাঁড়ি থেকে উপ-পরিদর্শক (এসআই) মিকাইল প্রশিক্ষণে অংশগ্রহণের নোটিসটি মিমের হাতে তুলে দেন।
মিমকে দেওয়া নোটিসে, আগামী ২৯ ডিসেম্বর সকাল ৮টায় খুলনার পুরাতন পুলিশ লাইন্সের রিজার্ভ অফিস এবং পরের দিন (৩০ ডিসেম্বর) রংপুর পুলিশ ট্রেনিং সেন্টারে তাকে উপস্থিত থাকতে বলা হয়েছে।
খুলনা মহানগরীর সোনাডাঙ্গা আবাসিক এলাকা তৃতীয় ফেজের ১ নম্বর সড়কের ভেতরে ডা. বাবর আলীর বাড়িতে ভাড়া থাকেন মিমরা। মা আছিয়া খাতুন গৃহিণী। মিমরা ৪ বোন।  

দেশের কোথাও সন্ত্রাস ও চাঁদাবাজদের জায়গা নেই: স্বরাষ্ট্রমন্ত্রী

২০১৯ সালে নগরীর পিডব্লিউডি মাধ্যমিক বিদ্যালয় থেকে বিজ্ঞান বিভাগে ৪ দশমিক ৮৯ পয়েন্ট পেয়ে এসএসসি পাস করেন মিম। খুলনা সরকারি মহিলা কলেজ থেকে চলতি বছর এইচএসসি পরীক্ষায় অংশগ্রহণ করেন তিনি।
নারী কোটায় কনস্টেবল পদে আবেদন করে লিখিত পরীক্ষায় মেধা তালিকায় প্রথম হন মিম আক্তার। কিন্তু খুলনা শহরে তার স্থায়ী ঠিকানা না থাকায় মেধা তালিকায় প্রথম হলেও চাকরিটি তাকে দেওয়া সম্ভব হচ্ছে না বলে ১১ ডিসেম্বর মিমকে খুলনার পুলিশ সুপার কার্যালয় থেকে জানিয়ে দেওয়া হয়। অপ্রত্যাশিত এ খবরে মিমের পরিবারের দুশ্চিন্তা ভর করে। বিষয়টি ইত্তেফাকসহ বিভিন্ন গণমাধ্যমে প্রকাশ করা হয়। দেশজুড়ে আলোচনায় আসেন মিম। মিমকে নিয়ে নতুনভাবে ভাবতে শুরু করে পুলিশ বিভাগ। পাশে দাঁড়ান খুলনা জেলা প্রশাসকও।
মিমের বাবা মো. রবিউল ইসলাম জানান, তার পৈতৃক বাড়ি বাগেরহাট জেলার চিতলমারী থানার বড়বাড়িয়া গ্রামে। ভিটেবাড়ির জমিটুকুও বাবা আব্দুল লতিফের নামে রয়েছে। অভাব-অনটনের কারণে ১৯৮৮ সাল থেকে দীর্ঘ ৩২ বছর আমি খুলনায় ভাড়াটিয়া হিসেবে বসবাস করছি। খুলনার বয়রা ক্রস রোডে ‘বেডিং হাউজ’ নামে আমার লেপ-তোশকের একটি দোকানটিও রয়েছে। এছাড়া মিমের জন্মও খুলনাতে। জন্ম সনদে ঠিকানা দেওয়া হয়েছে খুলনা সিটি করপোরেশনের নাম।

শান্তি ও কল্যাণের বাণী নিয়ে বড়দিন উদযাপন

তিনি বলেন, এখানে আমাদের কোনো স্থায়ী জমি না থাকায় মিমের চাকরিটা হচ্ছিল না। তবে সাংবাদিক ভাইদের সহযোগিতায় চাকরিটা পেয়েছে মিম। শুক্রবার সন্ধ্যার পর টেক্সটাইল মিল পুলিশ ফাঁড়ির এসআই মিকাইল আমাকে ও মিমকে ডেকে একটি নোটিস দিয়েছেন। নোটিসে মিমকে পুলিশ ট্রেনিংয়ের জন্য ডাকা হয়েছে। এছাড়া জেলা প্রশাসক ঘর দেবেন বলে জানিয়েছেন।
এদিকে, চাকরির বিষয়টি নিশ্চিত হওয়ায় আবেগে আপ্লুত হয়ে পড়েছেন মিম আক্তার। তিনি বলেন, পুলিশের দায়িত্ব পালনকালে যদি কখনও অসহায় মানুষ সামনে আসে তবে তার প্রতি আমার সহমর্মিতা অবশ্যই থাকবে। তাদের পাশে দাঁড়াব। যারা বিপদের দিনে তার পাশে দাঁড়িয়েছেন তাদের প্রতি কৃতজ্ঞতা প্রকাশ করেন মিম।
খুলনা জেলা অতিরিক্ত পুলিশ সুপার তানভীর আহম্মেদ জানান, পুলিশ ট্রেইনি রিক্রুট কনস্টেবল পদে সাধারণ নারী কোটায় মেধা তালিকায় প্রথম হয় মিম আক্তার। তবে পুলিশ ফেরিফিকেশনে স্থায়ী ঠিকানা নিয়ে জটিলতা দেখা দেয়। আমরা ঘটনাটি পুলিশ হেড কোয়ার্টারকে জানাই। অবশেষে পুলিশ হেড কোয়ার্টারের নির্দেশনায় মিমের আবেদন আমরা গ্রহণ করেছি। ট্রেনিংয়ের জন্য মিমকে ডাকা হয়েছে। ট্রেনিং শেষে মিমকে চূড়ান্ত নিয়োগপত্র প্রদান করা হবে। 
 

tags:পুলিশ, চাকরি


291780,307597
এমপিদের এলাকা ছাড়ার নির্দেশ ইসির
জাতীয়
প্রকাশ : ২৫ ডিসেম্বর ২০২১, ১৮:১৮

ইউনিয়ন পরিষদ (ইউপি) নির্বাচন কেন্দ্র করে বিভিন্ন এলাকায় সংসদ সদস্যরা আচরণবিধি লঙ্ঘন করে নির্বাচনী প্রচারণায় অংশ নিয়েছেন বলে অভিযোগ পেয়েছে নির্বাচন কমিশন (ইসি)। সে জন্য সংসদ সদস্যদের নির্বাচনী এলাকা ছাড়ার নির্দেশ দিয়েছে ইসি।
শনিবার (২৫ ডিসেম্বর) দেওয়া ইসির নির্দেশনায় বলা হয়, ইউনিয়ন পরিষদ নির্বাচন আচরণ বিধিমালা ২০১৬-এর বিধি ২২ অনুসারে সরকারি সুবিধাভোগী অতি গুরুত্বপূর্ণ ব্যক্তিরা নির্বাচন-পূর্ব সময়ে নির্বাচনি এলাকায় প্রচার বা নির্বাচনি কার্যক্রমে অংশগ্রহণ করতে পারেন না। কিন্তু ইউনিয়ন পরিষদ সাধারণ নির্বাচনে কোনো কোনো সংসদ সদস্যরা এসবে অংশ নিচ্ছেন বলে অভিযোগ পাওয়া যাচ্ছে। বিভিন্ন গণমাধ্যমেও এসব খবর আসছে। 
নির্দেশনায় বলা হয়, সংসদ সদস্য বা আচরণ বিধিমালার বিধি-২ এর উপবিধির (১৪) সংজ্ঞা অনুযায়ী, সরকারি সুবিধাভোগী অতি গুরুত্বপূর্ণ ব্যক্তির নির্বাচনি এলাকায় সরকারি, ব্যক্তিগত সফরের ফলে অথবা নির্বাচনি এলাকায় অবস্থানের ফলে প্রত্যক্ষ বা পরোক্ষভাবে ‍বিধি পরিপন্থি কার্যক্রম ঘটার আশঙ্কাসহ নির্বাচনি পরিবেশ প্রভাবিত হওয়ার আশঙ্কা তৈরি হয়।
নির্দেশনায় আরও বলা হয়, তাই অবাধ, সুষ্ঠু ও শান্তিপূর্ণভাবে চলমান ইউনিয়ন পরিষদ নির্বাচন সম্পন্ন করার লক্ষ্যে সরকারি সুবিধাভোগী অতি গুরুত্বপূর্ণ ব্যক্তি, বিশেষ করে সংশ্লিষ্ট সংসদ সদস্যদের আইনের প্রতি শ্রদ্ধা জানিয়ে এসব কার্যক্রম থেকে বিরত থাকার জন্য নির্দেশনা দিয়েছে কমিশন। এ ছাড়া, যেসব এলাকায় সংসদ সদস্যদের প্রচার বা নির্বাচনি কার্যক্রমে অংশগ্রহণের প্রমাণ পাওয়া যাচ্ছে, তাদেরকে দ্রুত এলাকা ত্যাগ করার অনুরোধ করেছে কমিশন।
তবে সংশ্লিষ্ট নির্বাচনি এলাকার ভোটার হলে সংসদ সদস্যরা ভোট দিতে ভোটকেন্দ্রে যেতে পারবেন বলে নির্বাচন কমিশনের নির্দেশনায় উল্লেখ করা হয়।

tags:নির্বাচন কমিশন, ইউপি নির্বাচন, সংসদ সদস্য, ইসি


