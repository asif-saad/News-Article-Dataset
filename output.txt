132689,148506
ফেনীতে করোনা উপসর্গ নিয়ে এক ব্যক্তির মৃত্যু
সারাদেশ
প্রকাশ : ৩০ এপ্রিল ২০২০, ১৪:০৪
করোনাভাইরাসের উপসর্গ নিয়ে ফেনী সোনাগাজী উপজেলার মঙ্গলকান্দি ইউনিয়নের মোহাম্মদ সেলিম (৪৫) নামে এক ব্যক্তি ফেনী ২৫০ শয্যা জেনারেল হাসপাতালে মৃত্যু হয়েছে।পুলিশ, হাসপাতাল ও স্থানীয় সূত্র জানায়, বুধবার বিকেলে মোহাম্মদ সেলিম শ্বাসকষ্ট নিয়ে ফেনী ২৫০ শয্যা জেনারেল হাসপাতালে ভর্তি হয়। গভীররাতে চিকিৎসাধীন অবস্থায় মৃত্যু বরণ করেন। তিনি সোনাগাজী উপজেলার মঙ্গলকান্দি ইউনিয়নের সমপুর গ্রামের বাসিন্দা। মোহাম্মদ সেলিম ফেনী শহরের একটি ভাড়া বাসায় বসবাস করতেন। বৃহস্পতিবার ভোরে তার গ্রামের বাড়ির পারিবারিক কবরাস্থানে দাফন সম্পন্ন হয়েছে।মঙ্গলকান্দি ইউনিয়ন পরিষদের চেয়ারম্যান মোশারফ হোসেন বাদল বলেন, সোনাগাজী উপজেলার মঙ্গলকান্দি ইউনিয়নের সমপুর গ্রামের সেলিম শ্বাসকষ্ট নিয়ে ফেনী ২৫০ শয্যা জেনারেল হাসপাতালে তিনি ভর্তি হলে চিকিৎসাধীন অবস্থায় মারা যায়।ফেনী ২৫০ শয্যা জেনারেল হাসপাতালের আবাসিক মেডিকেল অফিসার (আরএমও) ডাঃ ইকবাল হোসেন ভূঁঞা বলেন, শ্বাসকষ্ট নিয়ে মোহাম্মদ সেলিম (৪৫) নামে এক ব্যক্তি হাসপাতালে মৃত্যু হয়েছে। নমুনা সংগ্রহ করে পরীক্ষার জন্য চট্টগ্রামের সীতাকুণ্ডে বিশেষায়িত হাসপাতাল বাংলাদেশ ইনস্টিটিউট অব ট্রপিক্যাল অ্যান্ড ইনফেকশাস ডিজিজেজ (বিআইটিআইডি) হাসপাতালে পাঠানো হয়েছে। তবে কি কারণে ওই ব্যক্তির মৃত্যু হয়েছে তার পরীক্ষা-নিরীক্ষা শেষে জানা যাবে।ইত্তেফাক/এমআরএম



132690,148507
অনলাইনে চাকরির খোঁজ দেবে কর্ম-এক্সিলেন্স বাংলাদেশ
রাজধানী
প্রকাশ : ৩০ এপ্রিল ২০২০, ১৪:১১
করোনাকালীন সময়ে প্রায় সবাই চাকরি নিয়ে চিন্তিত। এই দুর্যোগ কেটে গেলেও এর দীর্ঘস্থায়ী প্রভাব পড়বে দেশের চাকরির বাজারে। এমন পরিস্থিতিতেই বিভিন্ন প্রতিষ্ঠানে চাকরির খোঁজ খবর ও প্রতিষ্ঠান প্রধানদের এক মঞ্চে নয়ে আসছে অনলাইনে চাকরি খোঁজার জনপ্রিয় মাধ্যম কর্ম ও এক্সিলেন্স বাংলাদেশ। তাদের যৌথ উদ্যোগে আয়োজন করা হচ্ছে 'কর্ম প্রেজেন্টস অনলাইন জব হান্ট অর্গানাইজড বাই এক্সিলেন্স বাংলাদেশ'।  এই অনুষ্ঠানের আয়োজকরা জানান, পুরো আয়োজনটি অনলাইনে হবে। আগামী ৩ মে দিনব্যাপী চলা এই অনুষ্ঠানে দিনের বিভিন্ন সময়ে আসবেন একাধিক প্রতিষ্ঠানের প্রধানরা। কথা বলবেন তাদের কি ধরনের কর্মী প্রয়োজন সে সব বিষয়ে।এক্সিলেন্স বাংলাদেশের চিফ অপারেটিং অফিসার রিয়াজ হোসাইন বলেন, আগামী ৩রা মে দিনব্যাপী হবে জব হান্ট। দিনের শুরুতে বেলা ১১টায় ক্যারিয়ার গাইডলাইন সেশনে কি কি চাকরি পাবেন কর্মের অ্যাপে সে বিষয়ে জানানো হবে। এরপর বেলা তিনটায় যুক্ত হবেন ইভ্যালির সিইও মোহাম্মাদ রাসেল। এরপর চারটায় যুক্ত হবেন প্রিয়শপ ডট কমের সিইও আশিকুল ইসলাম খান। তারা কথা বলবেন  করোনা পরবর্তী সময়ে তাদের কি ধরণের কর্মী প্রয়োজন সে বিষয়ে।ইফতারের পর রাতের আয়োজনে সারাদিনের আলোচিত বিষয় ও ভবিষ্যৎ পরিকল্পনা সম্পর্কে জানাবেন কর্মের কমিউনিটি প্রোগ্রাম ম্যানেজার সাগর খালাসী। এ সময় তার সঙ্গে যুক্ত হবেন এক্সিলেন্স বাংলাদেশের প্রতিষ্ঠাতা বেনজির আবরার এবং র‍্যাপিড ডেলিভারির সিইও সামদানী তাব্রিজ।ইত্তেফাক/জেডএইচডি



132691,148508
ত্রাণ চুরি-জালিয়াতি রোধে ‘সেন্ট্রাল সার্ভার সিস্টেম’ উদ্ভাবন
সারাদেশ
প্রকাশ : ৩০ এপ্রিল ২০২০, ১৪:২৩
আপদকালীন সময়ে সরকারের মানবিক সহায়তার ত্রাণ চুরি ও জালিয়াতি প্রতিরোধে এবং সুষ্ঠুভাবে কার্যক্রম পরিচালনার জন্য ঈশ্বরদীতে ডিজিটাল ‘সেন্ট্রাল সার্ভার সিস্টেম’ উদ্ভাবন করা হয়েছে। খাদ্য ও অন্যান্য সহযোগিতায় প্রধানমন্ত্রী ডিজিটাল প্লাটফর্ম ব্যবহারের যে নির্দেশনা দিয়েছিলেন তারই ধারাবাহিকতায় ঈশ্বরদী উপজেলা প্রশাসন নিজস্ব অর্থায়নে এই প্রযুক্তির উদ্ভাবন করেছেন। ত্রাণসহ অন্যান্য সহযোগিতার চুরি ও জালিয়াতি প্রতিরোধ এবং বিশেষ ওএসএস, ওএমএস, ভিজিডি, ভিজিএফসহ খাদ্যবান্ধব ও অন্যান্য সকল কর্মসূচি এই প্রযুক্তির মাধ্যমে  মনিটরিং ও পরিচালিত হবে।বৃহস্পতিবার পৌর এলাকার ইসলামিয়া মাদ্রাসা, সাউথ প্রাইমারী স্কুল ও আলহাজ্ব মোড়ে ‘ওএসএস’ কার্যক্রমের মাধ্যমে এই প্রযুক্তির উদ্বোধন করেন উপজেলা নির্বাহী অফিসার শিহাব রায়হান। পৌর মেয়র আলহাজ্ব আবুল কালাম আজাদ মিন্টু, উপজেলা খাদ্য কর্মকর্তা মামুন-এ-কাইয়ুম, ঈশ্বরদী খাদ্য গুদামের সংরক্ষণ ও চলাচল কর্মকর্তা তারিকুল ইসলাম, সংশ্লিষ্ট ওয়ার্ডের কাউন্সিলরা এ সময় উপস্থিত ছিলেন।অনুষ্ঠানে নির্বাহী অফিসার শিহাব রায়হান জানান, উপজেলার নিজস্ব অর্থায়নে ঈশ্বরদীর তথ্য ও যোগাযোগ অধিদপ্তরের সহকারী প্রোগ্রামার প্রধানমন্ত্রীর নির্দেশনা মোতাবেক ঈশ্বরদী তথা পাবনা জেলার জন্য এই প্রযুক্তি উদ্ভাবন করেছেন। একটি ড্যাশবোর্ডের মাধ্যমে কার্যক্রম মনিটরিং ও পরিচালিত হবে সেন্ট্রাল থেকে। এতে চুরি ও জালিয়াতি প্রতিরোধের সঙ্গে সঙ্গে একই ব্যক্তি একই সময়ে একাধিকবার সহযোগিতা গ্রহণ করতে পারবেন না। ঈশ্বরদীতে আজকে সফলভাবে এই প্রযুক্তি উদ্বোধনের পর সারা দেশে এটি ব্যবহারের জন্য প্রস্তাবনা পাঠানো হবে।মেয়র আবুল কালাম আজাদ মিন্টু বলেন, ডিজিটাল সেন্ট্রাল সার্ভার সিস্টেমকে সময়োপযোগী ও অভূতপূর্ব উদ্ভাবন। এর মাধ্যমে একই ব্যক্তির একাধিকবার ত্রাণ গ্রহণ ও চুরির সুযোগ না থাকার পাশাপাশি হিসেব নিকেশে স্বচ্ছতা থাকবে। পৌর এলাকার ১,৮০০ মানুষকে প্রাথমিকভাবে এই কার্যক্রমের আওতায় আনা হয়েছে বলে তিনি জানান।সহকারী প্রোগ্রামার মাসুদ রানা প্রযুক্তি প্রসঙ্গে বলেন, বাংলাদেশে যে সাইটগুলো রয়েছে, সেখানে ব্যবহারকারীর সংখ্যা বেশি হলে ধীরগতির কারণে জরুরী প্রয়োজনের সময় কাজ হয় না। এই সফটওয়্যারে ধীরগতির সম্ভাবনা নেই। প্রতি সেকেন্ডে এক লাখ মানুষ একসঙ্গে এটি ব্যবহার করতে পারবে। একটি মোবাইল আ্যাপ তৈরি করা হয়েছে। এই আ্যাপ থেকে স্ক্যান করে সাবমিট করলেই সকল ফলাফল জানা যাবে। আপদকালীন সময় ছাড়াও বছরব্যাপী সরকারের মানবিক সহায়তার সকল কার্যক্রম এই প্রযুক্তির মাধ্যমে মনিটরিং ও পরিচালিত হবে।ইত্তেফাক/জেডএইচডি



132692,148509
দেশে করোনায় মৃত্যুর সংখ্যা বেড়ে ১৬৮, নতুন শনাক্ত ৫৬৪
অন্যান্য
প্রকাশ : ৩০ এপ্রিল ২০২০, ১৪:৩৯
দেশে গত ২৪ ঘণ্টায় মহামারি করোনা ভাইরাসে (কোভিড-১৯) আক্রান্ত হয়ে আরো ৫ জন মৃত্যুবরণ করেছেন। তাদের মধ্যে ৩ জন পুরুষ ও ২ জন নারী। এ নিয়ে করোনা ভাইরাসে মৃতের সংখ্যা দাঁড়ালো ১৬৮ জনে। একই সময়ে ভাইরাসটিতে নতুন করে আক্রান্ত হয়েছেন আরো ৫৬৪ জন। এ নিয়ে আক্রান্তের সংখ্যা দাঁড়িয়েছে ৭ হাজার ৬৬৭ জনে।বৃহস্পতিবার (৩০ এপ্রিল) দুপুরে রাজধানীর মহাখালিস্থ স্বাস্থ্য অধিদফতর থেকে দেশে করোনা পরিস্থিতি নিয়ে অনলাইন স্বাস্থ্য বুলেটিনে এ তথ্য জানান অধিদপ্তরের অতিরিক্ত মহাপরিচালক (প্রশাসন) অধ্যাপক ডা. নাসিমা সুলতানা।বুলেটিনে বলা হয়, করোনাভাইরাস শনাক্তে ২৯ ল্যাবে গত ২৪ ঘণ্টায় ৫ হাজার ৬২৬টি নমুনা সংগ্রহ করা হয় এবং ৪ হাজার ৯৬৫টি পরীক্ষা হয়েছে। এতে আরো ৫৬৪ জনের শরীরে করোনা শনাক্ত হয়েছে। গত ২৪ ঘণ্টায় আরো ১০ জন সুস্থ হয়েছেন। ফলে মোট সুস্থ রোগীর সংখ্যা দাঁড়িয়েছে ১৬০ জনে।ইত্তেফাক/জেডএইচডি



132693,148510
মসজিদুল হারাম খুলে দেয়ার খবরটি মিথ্যা
অন্যান্য
প্রকাশ : ৩০ এপ্রিল ২০২০, ১৪:৪০
সৌদি আরবের পবিত্র মক্কা নগরীর মসজিদুল হারাম খুলে দেয়ার তথ্যটি মিথ্যা বলে দাবি করেছে কর্তৃপক্ষ। বৃহস্পতিবার একটি বিবৃতিতে মসজিদুল হারাম কর্তৃপক্ষ এ তথ্য নিশ্চিত করেছে।  মঙ্গলবার দু'টি পবিত্র মসজিদ বিষয়ক জেনারেল প্রেসিডেন্সির প্রধান শেখ আবদুল রহমান আল-সুদাইসের বরাত দিয়ে বেশ কিছু সংবাদমাধ্যমের প্রতিবেদনে বলা হয়,   পবিত্র নগরী মক্কার মসজিদুল হারাম ও মদিনার মসজিদে নববী অচিরেই সকল মুসলিমের জন্য খুলে দেওয়া হবে।  এদিকে মদিনার মসজিদে নববী খুলে দেয়া হচ্ছে কি না সেটির বিষয়য়েও এখনো সৌদি সরকারের পক্ষ থেকে আনুষ্ঠানিকভাবে কিছু বলা হয়নি। করোনাভাইরাসের কারণে উদ্ভূত আশঙ্কাজনক পরিস্থিতির কারণে সৌদি আরবের  মক্কার মসজিদে হারাম এবং মদিনার মসজিদে নববীতে রমজানে এ বছর সীমিত আকারে তারাবি আদায়ের সিদ্ধান্ত নেয়া হয়েছে। এ ছাড়া মসজিদে হারাম ও মসজিদে নববীতে ইফতার আয়োজনও স্থগিত রয়েছে।ইত্তেফাক/এআর



132694,148511
কাশিয়ানীতে খাদ্যবান্ধব কর্মসূচিতে ডিলারের স্ত্রী, মা ও ভাইয়ের নাম 
সারাদেশ
প্রকাশ : ৩০ এপ্রিল ২০২০, ১৫:১১
গোপালগঞ্জের কাশিয়ানী উপজেলার পুইশুর ইউনিয়নে ১০ টাকা মূল্যের খাদ্যবান্ধব কর্মসূচির তালিকার ডিলারের স্ত্রী, মা ও ভাইয়ের নাম রয়েছে। ওই ইউনিয়নের ৫ নম্বর ওয়ার্ডের দেবাশুর গ্রামের তালিকায় তারা অর্ন্তভূক্ত হয়েছেন। তবে ডিলার বলছেন, এ অনিয়মের জন্য ইউনিয়ন পরিষদের চেয়ারম্যান-মেম্বাররা দায়ী।নাম প্রকাশ না করার শর্তে স্থানীয়রা জানান, কাশিয়ানী উপজেলার পুইশুর ইউনিয়নের খাদ্যবান্ধব কর্মসূচির ডিলার জয়ন্ত মণ্ডল তার স্ত্রী মেরি রানী মণ্ডল, মা মঞ্জু রানী মণ্ডল ও ভাই পলাশ মণ্ডলের নামে কার্ড করে করেছেন। প্রতি মাসে তাদের কার্ডে ৩০ কেজি করে ৯০ কেজি চাল উত্তোলন করে আসছেন। এছাড়া অনেক আগে ওই গ্রামে বসবাসকারী সমাপ্তি মণ্ডল নামে এক বিধবা নারী, তার স্বামীর নাম ঈশান মণ্ডল দেখিয়ে আরও একটি কার্ড তৈরি করেন। সেই কার্ডের চাল জয়ন্ত মণ্ডল নিজে উত্তোলন করছেন। তবে ঈশান নামে বর্তমান ওই গ্রামে কোন বয়স্ক লোক না থাকলেও ডিলার জয়ন্ত মণ্ডলের ১০ বছরের ছেলের নাম ঈশান মণ্ডল। আরো পড়ুন : ডিলার জয়ন্ত মণ্ডল নিজের স্ত্রী, মা, ভাই ও এক বিধবা নারীর নামে কার্ড রয়েছে স্বীকার করে বলেন, ‘তালিকা চেয়ারম্যান-মেম্বাররা করেছেন। এর জন্য আমার কোন দায়বদ্ধতা নেই।’ তবে ওই নারীর স্বামীর নাম কেন ঈসান মণ্ডল কেন লেখা হয়েছে- জানতে চাইলে এ প্রশ্নের কোনও উত্তর দিতে পারেননি। তিনি প্রতি মাসে চারটি কার্ডের চাল উত্তোলন করেন বলেও স্বীকার করেন।৫ নম্বর ওয়ার্ডের ইউপি সদস্য দেবাশীষ মণ্ডল বলেন, ‘আমার ওয়ার্ডের তালিকায় কোনও অনিয়ম নেই। আমি নিজে যাচাই-বাছাই করে পরিষদে এ তালিকা জমা দিয়েছি।’  কাশিয়ানী উপজেলা নির্বাহী কর্মকর্তা (ইউএনও) সাব্বির আহমেদ বলেন, ‘ওই ইউনিয়নের ট্যাগ অফিসার সহকারী শিক্ষা কর্মকর্তা মুজাহিদুল ইসলাম বুলবুলকে তদন্ত করে দ্রুত প্রতিবেদন জমা দেয়ার জন্য বলেছি।’ ইত্তেফাক/ইউবি



132695,148512
মানিকগঞ্জে আইসোলেশন ওয়ার্ডে ২৪ ঘণ্টায় ৩ জনের মৃত্যু 
সারাদেশ
প্রকাশ : ৩০ এপ্রিল ২০২০, ১৫:২৯
গত ২৪ ঘণ্টায় মানিকগঞ্জ জেলা হাসপাতালের আইসোলোশন ওয়ার্ডে তিনজন মারা গেছেন। নিহতের মধ্যে দুজন মারা গেছেন বুধবার দিবাগত মধ্যরাতে এবং আরেকজন সন্ধ্যার আগে। মারা যাওয়া ব্যক্তিরা ঘিওর উপজেলার কেল্লাই গ্রাম, মানিকগঞ্জ সদর উপজেলার হাটিপাড়া গ্রাম ও মানিকগঞ্জ পৌর এলাকার বাসিন্দা। হাসপাতালটির তত্ত্বাবধায়ক ডা. আরশ্বাদ উল্লাহ জানান, নিহতরা শ্বাসকষ্ট ও কাঁশিতে আক্রান্ত ছিলেন। এদের মধ্যে একজন বুধবার সকালে এবং অন্য দুজন মঙ্গলবার দুপুরে ভর্তি হয়েছিলেন। তাদের সকলেরই নমুনা সংগ্রহ করে পরীক্ষার জন্য ঢাকায় পাঠানো হয়েছে।আরো পড়ুন : ঘিওর উপজেলা নির্বাহী কর্মকর্তা আইরিন আক্তার, মানিকগঞ্জ সদর উপজেলা স্বাস্থ্য ও পরিবার কল্যাণ কর্মকর্তা ডা. মো. লুৎফর রহমান ও মানিকগঞ্জ সদর উপজেলার সহকারী কমিশনার (ভূমি) আলী রাজিব মাহমুদ মিঠুন জানান, মারা যাওয়া ব্যক্তিদের বিধান অনুযায়ী দাফন করা হয়েছে। বাড়ি লক-ডাউন এবং তাদের সংস্পর্শে আসা ব্যক্তিদের ১৪ দিনের কোয়ারেন্টাইনে রাখা হয়েছে।ইত্তেফাক/ইউবি



132696,148513
দক্ষিণ কোরিয়ায় গুদামে আগুন, নিহত ৩৮
বিশ্ব সংবাদ
প্রকাশ : ৩০ এপ্রিল ২০২০, ১৫:৩৫
দক্ষিণ কোরিয়ায় বুধবার একটি গুদামে অগ্নিকাণ্ডে অন্তত ৩৮ জন নিহত হয়েছেন। অগ্নিকাণ্ডের সময় ভবনটিতে ৭৮ জন কর্মী ছিলেন। এখনো বেশ কয়েকজনকে খুঁজে পাওয়া যায়নি বলে স্থানীয় খবরে উল্লেখ করা হয়।দক্ষিণ কোরিয়ার ইয়ুনহাব নিউজ এজেন্সির রিপোর্টে বলা হয়, সিউলের পূর্বে ইচেনে অসমাপ্ত একটি চার তলা ভবনে অগ্নিকাণ্ডে এই হতাহতের ঘটনা ঘটে। এ সময় সেখান থেকে ৭ জনকে আহত অবস্থায় উদ্ধার করা হয়। ভবনটিতে অগ্নিকাণ্ডের কারণ তদন্ত করে দেখা হচ্ছে বলেও জানানো হয়।ভবনটির বেজমেন্টে থাকা দাহ্য পদার্থ বিস্ফোরণ থেকে অগ্নিকাণ্ডের সূত্রপাত হয় বলে স্থানীয় গণমাধ্যমের খবরে বলা হয়েছে। বাসস ও গার্ডিয়ান।ইত্তেফাক/আরএ



132697,148514
মেঘনায় মাছ ধরার ওপর নিষেধাজ্ঞা শেষ হচ্ছে আজ
সারাদেশ
প্রকাশ : ৩০ এপ্রিল ২০২০, ১৫:৩৮
ইলিশের জাটকা সংরক্ষণের জন্য লক্ষ্মীপুরের রামগতি উপজেলার মেঘনা নদীর ইলিশ অভয়াশ্রম এলাকায় জাটকাসহ সবধরনের মাছ ধরার ওপর নিষেধাজ্ঞা শেষ হচ্ছে আজ বৃহস্পতিবার রাত ১২টায়। জাটকা নিধন প্রতিরোধ কার্যক্রমের আওতায় মেঘনা নদীর ইলিশ অভয়াশ্রম এলাকায় মার্চ ও এপ্রিল দুই মাস ইলিশসহ সবধরণের মাছ ধরার ওপর নিষেধাজ্ঞা ছিল। একই সময় জাটকা-ইলিশ মাছ ক্রয়-বিক্রয়, মওজুদ ও পরিবহন নিষিদ্ধ করা হয়েছিল। মৎস্য সম্পদ সংরক্ষণ ও উন্নয়ন বিষয়ক জেলা ও উপজেলা ট্রাস্কফোর্স সরকারি ওই নিষেধাজ্ঞা কার্যকর করেছিল। এদিকে নিষেধাজ্ঞাে উঠে যাওয়ার পর আগামীকাল শুক্রবার থেকে মেঘনা নদীতে পুরোদমে মাছ ধরার জন্য ইতিমধ্যে মাছ ঘাটগুলো সরগরম হয়ে উঠেছে।সিনিয়র উপজেলা মৎস্য কর্মকর্তা ও উপজেলা ট্রাস্কফোর্সের সদস্য সচিব মো. জসিম উদ্দিন জানান, জাটকা নিধন প্রতিরোধের জন্য মার্চ ও এপ্রিল দু‘মাস চাঁদপুরের ষাটনল থেকে রামগতি উপজেলার আলেকজান্ডার পর্যন্ত মেঘনা নদীর ১০০ কিলোমিটার এলাকায় ইলিশ অভয়াশ্রমে সবধরণের মাছ ধরা, ক্রয় বিক্রয় ও পরিবহন নিষিদ্ধ করা হয়েছিল। নিষেধাজ্ঞা চলাকালীন ঘাট এলাকা এবং মেঘনা নদীতে অভিযান চালিয়ে ভ্রাম্যমাণ আদালত পরিচালনা করা হয়। এ সময় ভ্রাম্যমাণ আদালতের ২৮টি মামলায় দুই জেলেকে কারাদণ্ড এবং আটক জেলেদের ৯২ হাজার টাকা জরিমানা করা হয়। এছাড়া অভিযানে আটক ৫০ লক্ষ ৬১ হাজার টাকা মূল্যের বেহুন্দী, মশারি, পাইজালসহ ৪৯টি এবং ৯৬ হাজার ৫’শ মিটার কারেন্ট জাল ধ্বংস করা হয়।উপজেলা মৎস্য অফিস সূত্রে জানা গেছে, জাটকা নিধন প্রতিরোধ কার্যক্রম চলার সময় ক্ষতিগ্রস্ত জেলেদের পুনর্বাসনের জন্য ভিজিএফ কর্মসূচির আওতায় চার মাসের জন্য (মার্চ থেকে জুন পর্যন্ত) ১১ হাজার ৪৭৭ জেলে পরিবারকে প্রতি মাসে ৪০ কেজি করে চাল দেয়া হচ্ছে।রামগতি উপজেলার আসল পাড়া, সেন্টার খাল, গাবতলী, রামগতির হাট ও টাংকি বাজার মাছঘাট এলাকায় গিয়ে দেখা যায় জেলেরা জাল ও ট্রলার নিয়ে মাছ ধরার জন্য প্রস্তুত রয়েছেন। আরো পড়ুন: কাশিয়ানীতে খাদ্যবান্ধব কর্মসূচির তালিকায় ডিলারের স্ত্রী, মা ও ভাইয়ের নাম রামগতি মাছঘাটের জেলে আজাদ মাঝি, আসল পাড়া মাছঘাটের জেলে ইয়াছিন মাঝি বলেন, ‘নিষেধাজ্ঞা থাকার কারণে গত দু‘মাস নদীতে মাছ ধরা যায়নি। নিষেধাজ্ঞা উঠে গেলে নদী উন্মুক্ত এবং জেলেরাও প্রস্তুত।’আলেকজান্ডার সেন্টার খাল ঘাটের মাছ ব্যবসায়ী সমিতির সাধারণ সম্পাদক মো. আফসার উদ্দিন বলেন,‘ দু’মাসের নিষেধাজ্ঞা শেষ হওয়ায় থেকে নদী উন্মুক্ত হচ্ছে। জাল ও ট্রলার নিয়ে জেলেরা ইতিমধ্যেই ঘাটে আসতে শুরু করেছে।’ইত্তেফাক/এএএম
 



132698,148515
শুক্রবার থেকে পণ্যবাহী ট্রেন চলবে 
জাতীয়
প্রকাশ : ৩০ এপ্রিল ২০২০, ১৫:৫৪
সরকারি নির্দেশনা অনুযায়ী শুক্রবার থেকে ঢাকা-চট্টগ্রাম-ঢাকা, ঢাকা-জামালপুর-ঢাকা ও যশোর -ঢাকা- যশোর রুটে পণ্যবাহী ট্রেন চলবে। রেলওয়ের জনসংযোগ কর্মকর্তা শফিকুল আলম জানান, ঢাকা-চট্টগ্রাম-ঢাকা, ঢাকা-জামালপুর-ঢাকা রুটে সপ্তাহে ৭ দিন। যশোর রুটে সপ্তাহে ৩ দিন চলবে ট্রেন চলবে। চট্টগ্রাম থেকে সকাল ১০টায় ছেড়ে ট্রেনটি ৪টায় ঢাকা পৌঁছাবে। আবার ঢাকা থেকে রাত ১০টায় ছাড়বে। পথে গুরুত্বপূর্ণ সব স্টেশন ধরবে এ পার্সল এক্সপ্রেস ট্রেন। পার্সেল এক্সপ্রেস ট্রেন ঢাকা থেকে সকাল ৮টায় ছেড়ে বিকেল ৪টায় দেওয়ানগঞ্জ পৌঁছাবে। দেওয়ানগঞ্জ থেকে সন্ধ্যা ৮টায় ছেড়ে ঢাকা আসবে। পথে গুরুত্বপূর্ণ সব স্টেশন ধরবে।ইত্তেফাক/ইউবি



132699,148516
করোনার এই সময়ে কমেছে বায়ুদূষণে মৃত্যুর সংখ্যা
বিশ্ব সংবাদ
প্রকাশ : ৩০ এপ্রিল ২০২০, ১৫:৫৭
করোনা ভাইরাস মোকাবেলায় ইউরোপীয় দেশগুলোতে চলছে লকডাউন। এর ফলে কমেছে বায়ুদূষণ। বায়ুদূষণ কম হওয়ায় গত বছরের এ সময়ের তুলনায় এ বছর এপ্রিল মাসে ১১ হাজার কম লোক মারা গেছে বলে প্রকাশিত এক প্রতিবেদনে দাবি করা হয়।করোনা প্রতিরোধে নেয়া বিভিন্ন পদক্ষেপের কারণে এ অঞ্চলের অর্থনীতির গতি মন্থর হয়ে গেলেও উন্নতি হয়েছে বায়ু পরিস্থিতির। এ অঞ্চলে কয়লা উৎপাদিত বিদ্যুতের ব্যবহার কমেছে ৪০ শতাংশ। বিশ্বজুড়ে তেলের ব্যবহারও একই হারে কমছে। এ ছাড়া বন্ধ কলকারখানা ও শূন্য রাস্তাঘাট বাতাসকে আরো নিঃশ্বাস যোগ্য করে তুলেছে।গবেষণা প্রতিবেদন অনুযায়ী, নাইট্রোজেন অক্সাইড(এনও২) এবং বায়ুদূষণের ছোট উপাদান যা পিএম২.৫ নামে পরিচিত উভয়ই কয়লা, তেল ও গ্যাসের ব্যবহারের মাধ্যমে উৎপন্ন হয়। বাতাসে ক্ষতিকর এসব উপাদান ৩৭ থেকে ১০ শতাংশ পর্যন্ত নেমে এসেছে।সেন্টার ফর রিসার্চ অন এনার্জি এন্ড ক্লিন এয়ারের সিনিয়র এনালিস্ট লউরি মিলিভির্টা বলেন, বিশ্বের অনেক অঞ্চলেই বায়ুর ক্ষতিকর উপাদান আরো বেশি মাত্রায় কমেছে। তিনি বলেন, আমাদের বিশ্লেষকরা দেখেছেন টেকসই উপায়ে জীবাশ্ম জ্বালানির ব্যবহার দ্রুত কমানোর মাধ্যমে জনস্বাস্থ্য ও জীবন মানের ব্যাপক উন্নয়ন ঘটানো সম্ভব।তিনি আরো বলেন, আমরা যদি সত্যিকার অর্থেই আমাদের জনগণ, দেশ ও বিশ্ব স্বাস্থ্য বিষয়ে সচেতন হই তাহলে পৃথিবীকে জীবাশ্ম জ্বালানির ওপর নির্ভরতা বাদ দিয়ে অন্য কোন উপায় খুঁজতে হবে।বলা হচ্ছে বায়ু দূষণে বিশ্বে ম্যালেরিয়ার চেয়ে ১৯ গুণ বেশি মৃত্যুর ঘটনা ঘটে। এ হার এইচআইভি/এইডস এর চেয়ে ৯ গুণ এবং অ্যালকোহল পানজনিত মৃত্যুর চেয়ে তিনগুণ বেশি।এ মাসের প্রথম দিকে হার্ভাড ইউনিভার্সিটির টি.এইচ চান স্কুল অব পাবলিক হেলথের গবেষকরা বলেছেন, যুক্তরাষ্ট্রের তিন হাজার এলাকায় কোভিড ১৯ এ মৃত্যুর হার বেশির সঙ্গে বায়ুর ক্ষতিকর উপাদান পিএম২.৫ এর সরাসরি যোগসূত্র খুঁজে পাওয়া গেছে।জাতিসংঘ বলছে, যে কোন ২৪ ঘণ্টায় বাতাসের প্রতি কিউবিক মিটারে পিএম২.৫ এর পরিমাণ ২৫ মাইক্রোগ্রামের বেশি হওয়া উচিত নয়। বাসস।ইত্তেফাক/আরএ



132700,148517
নিষেধাজ্ঞা শেষ, কাল থেকে পদ্মা-মেঘনায় ইলিশ আহরণ শুরু
সারাদেশ
প্রকাশ : ৩০ এপ্রিল ২০২০, ১৬:০৭
৩০ এপ্রিল মধ্যরাত পর্যন্ত বারণ থাকার পর শেষ হতে চলেছে মার্চ-এপ্রিল দুইমাস ইলিশ শিকারের নিষেধাজ্ঞা। শুক্রবার (১ মে) মধ্যরাত থেকে পদ্মা-মেঘনায় মাছ ধরতে শুরু করবে মতলবের জেলেরা। ইলিশ শিকারে উন্মুখ মতলব উত্তরের প্রায় আট সহস্রাধিক জেলে পরিবারে স্বস্তির বাতাস বইছে।ইলিশ গবেষক ড. আনিচুর রহমান এক সাক্ষাতকারে জানান, জাটকা রক্ষার কর্মসূচি সফল হওয়ায় এ বছর ইলিশের উৎপাদন বাড়বে। বর্তমানে ইলিশের অভয়াশ্রমের পরিধিও বেড়েছে।তিনি বলেন, জাটকা সংরক্ষণের জন্যে সরকার দু’মাস চাঁদপুরসহ দেশের আরও কয়েক স্থান অভয়াশ্রম ঘোষণা করে। এ সময় নদীতে যে কোনো ধরনের মাছ আহরণ, পরিবহন, মজুদ, ক্রয়-বিক্রয় নিষিদ্ধ করা হয়ে ছিলো। এখন ইলিশসহ অন্য মাছ ধরতে জেলেরা প্রস্তুত।এক প্রশ্নের জবাবে তিনি আরও বলেন, এবার পানির গুণাগুণ ও খাদ্যের উপাদান অনেকটাই ভালো রয়েছে। করোনার কারণে জাটকা রক্ষা কর্মসুচি কিছুটা সীমাবদ্ধতায় রয়েছিল। তবুও উৎপাদন ব্যাহত হবে না । দেশে গেলো অর্থবছরে ইলিশ উৎপাদন ছিল ৫ লাখ ৩৩ হাজার মেট্রিক টন। যেখানে ২০০২-২০০৩ অর্থবছরে যেখানে ইলিশের উৎপাদন ছিল এক লাখ ৯৯ হাজার মেট্রিক টন । চলতি ২০১৯-২০২০ অর্থবছরে তা বেড়ে ৫ লাখ ৫০ হাজার মেট্রিক টন হওয়ার কথা। আগামী ৫ বছরে ইলিশের উৎপাদন বাড়বেই। আরও পড়ুন: ২ হাজার চিকিৎসক ও ৫ হাজার নার্স নিয়োগ সুপারিশ পিএসসিরজেলা মৎস্য কর্মকর্তা বলেন, এবার ইলিশ উৎপাদন ব্যাহত হওয়ার কথা নয় । কেননা জেলেদের পূর্নবাসনে সরকার কর্তৃক কর্মসূচি ভালোভাবেই চলছে। তবে কতিপয় অসাধু জেলে কর্তৃক কোনো কোনো স্থানে জাটকা কিছুটা নিধন হলেও দেশের উৎপাদন লক্ষ্যমাত্রা ব্যাহত হবে না।প্রসঙ্গত, জাতীয় মাছ ইলিশ রক্ষায় সরকার প্রতি বছরের অক্টোবর মাসে মা ইলিশ রক্ষায় ২২ দিন ও জাটকা ইলিশ রক্ষায় মার্চ-এপ্রিল দু’ মাস নদীতে মাছ ধরার ওপর নিষেধাজ্ঞা আরোপ করে আসছে। নিষেধাজ্ঞা চলাকালে মেঘনা নদীর মতলব উত্তরের ষাটনল থেকে লক্ষ্মীপুরের চরআলেকজেন্ডার পর্যন্ত একশ কিলোমিটার এবং পদ্মার ২০ কিলোমিটার এলাকায় সকল প্রকার মাছ ধরা নিষিদ্ধ ঘোষণা করা হয় । যার ৬০ কিলোমিটার পড়েছে চাঁদপুর এলাকায় এবং মতলব উত্তরেই ৩০ কিলোমিটার। দেড় দশকে আড়ই গুণ উৎপাদন বৃদ্ধিপ্রাপ্ত তথ্য অনুযায়ী, ২০১২-১৩ অর্থবছরে ৩ লাখ ৫১ হাজার মে. টন, ২০১৩-১৪ অর্থবছরে ৩ লাখ ৮৫ হাজার মে.টন, ২০১৪-১৫ অর্থবছরে ৩ লাখ ৮৭ হাজার মে. টন, ২০১৫-১৬ অর্থবছরে ৩ লাখ ৯৫ হাজার মে. টন, ২০১৬-১৭ অর্থবছরে ৪ লাখ ৯৬ হাজার মে. টন এবং ২০১৭-১৮ অর্থবছরে ৫ লাখ ১৭ হাজার মে. টন এবং ২০১৮-২০১৯ অর্থবছরে ৫ লাখ ৩৩ হাজার মে.টন ইলিশ উৎপাদিত হয়েছে। এমন পরিসংখ্যান বলে দিচ্ছে, গত দেড় দশকে ইলিশের উৎপাদন বেড়েছে আড়াই গুণের বেশি।ইত্তেফাক/এসি



132701,148518
মেক্সিকোতে মিথানল মিশ্রিত মদ পানে ২১ জনের মৃত্যু
বিশ্ব সংবাদ
প্রকাশ : ৩০ এপ্রিল ২০২০, ১৬:০৮
মিথানল মিশ্রিত বিষাক্ত মদ পান করে মেক্সিকোতে প্রাণ হারিয়েছেন ২১ জন। সেই সঙ্গে গুরুতর অসুস্থ হয়েছেন আরো ১৩ জন। বুধবার মেক্সিকোর জালিসকো রাজ্যে ঘটনাটি ঘটেছে বলে জানিয়েছে দেশটির আঞ্চলিক কর্তৃপক্ষ।খবরে জানা যায়, মিথানল মিশ্রিত বিষাক্ত মদ পানে দেশটির পশ্চিমাঞ্চলীয় এই রাজ্যে শনিবারের পর থেকে মোট ৫৬ জন বিষাক্ত মদ্য পানে অসুস্থ হয়ে পড়ে। এদের মধ্যে ২১ জনের মৃত্যু হয়েছে এবং ১৩ জন গুরুতর অসুস্থ হয়েছে।স্বাস্থ্য কর্মকর্তা হিউজ এসপারজা বলেছেন, মোট ৫৬ জন অসুস্থের মধ্যে ২১ জন মারা গেছেন আর বাকী ২৯ জনের মধ্যে ১৩ জনের অবস্থা গুরুতর।আরও পড়ুন: বাবা হলেন করোনা জয়ী ব্রিটিশ প্রধানমন্ত্রী বরিস জনসনতিনি আরও বলেন, শনিবার রোগীরা তীব্র পেট ব্যাথা ও দৃষ্টিভ্রম নিয়ে হাসপাতালে আসে। পরীক্ষা করে দেখা যায় তারা যে এ্যালকোহল পান করেছে তা উচ্চ মাত্রায় মিথানল মিশ্রিত বিপদজনক তরল জ্বালানি। এই রাসায়নিক এজেন্ট ইন্ডাষ্ট্রিয়াল কাজে ব্যবহার করা হয়। ঘটনার পরপরই কর্তৃপক্ষ ৭০০ লিটার রাসায়নিক জব্দ করেছে। বাসস।ইত্তেফাক/আরআই



132702,148519
বিজয়নগরে কৃষকের ধান কেটে ঘরে তুলে দিচ্ছে কৃষক লীগ 
সারাদেশ
প্রকাশ : ৩০ এপ্রিল ২০২০, ১৬:০৯
ব্রাহ্মণবাড়িয়ার বিজয়নগরে করোনা ভাইরাস সংকটের মধ্যে ধান কাটা নিয়ে বিপাকে পড়া কৃষকের সহযোগী হয়ে মাঠে নেমেছে কৃষক লীগ। বিভিন্ন এলাকায় দল বেঁধে সংগঠনটির নেতা-কর্মীরা ধান কেটে কৃষকের ঘরে তুলে দিচ্ছেন। আজ বৃহস্পতিবার (৩০ এপ্রিল) উপজেলার ইসলামপুর গ্রামের কৃষক বাবুল মিয়া ও গিয়াস উদ্দিনের দুটি জমির ধান কেটে ঘরে তোলে দিয়েছেন নেতা-কর্মীরা। করোনা ভাইরাস সংক্রামক হওয়ার কারণে সামাজিক দূরত্ব নিশ্চিত করতে চলছে সরকার ঘোষিত ছুটি। এপ্রিল থেকে মে মাস হলো বোরো ধান তোলার সময়। কিন্তু শ্রমিক সংকটের কারণে ধান কাটতে বিপাকে পড়েছেন কৃষকরা । এ অবস্থায় কেন্দ্রীয় কৃষক লীগের সাবেক অর্থ সম্পাদক আলহাজ্ব নাজির মিয়ার নেতৃত্বে ৪০-৫০ জনের একটি টিম উপজেলার বুধন্তি ইউনিয়নের বিভিন্ন গ্রামের কৃষকের ধান কেটে তাদের ঘরে তুলে দিচ্ছেন।আরো পড়ুন: মেঘনায় মাছ ধরার ওপর নিষেধাজ্ঞা শেষ হচ্ছে আজএ ব্যাপারে কেন্দ্রীয় কৃষক লীগের সাবেক অর্থ সম্পাদক আলহাজ্ব নাজির মিয়া বলেন, ‘সোনালী ধান যখন কৃষকরা ঘরে নিতে পারছেন না তখন কাস্তে হাতে ধান কাটতে নেমেছে নেতা-কর্মীরা এবং মাথায় করে বয়ে নিয়ে তুলে দিচ্ছেন কৃষকের ঘরে। জননেত্রী শেখ হাসিনা এবং কেন্দ্রীয় কৃষক লীগের নির্দেশনায় আমরা অসহায় কৃষকদের ধান কেটে দেওয়ার এই উদ্যোগকে চলমান রাখছি। শ্রমিক সংকটে কেউ ধান কাটতে না পারলে আমাদের সাথে যোগাযোগ করলে কৃষকের ধান কেটে বাড়িতে পৌঁছে দেওয়া হবে। এছাড়া কৃষকদের আর্থিক সহযোগিতা করা হবে।’ইত্তেফাক/এএএম
 



132703,148520
গৃহহীনদের আবাসনের ব্যবস্থা করা হবে: ওবায়দুল কাদের
জাতীয়
প্রকাশ : ৩০ এপ্রিল ২০২০, ১৬:১৩
সারাদেশের গৃহহীনদের আবাসন ব্যবস্থা করার জন্য প্রশাসনের সঙ্গে সমন্বয় করে তালিকা করতে দলের নেতাদের নির্দেশ দিয়েছেন আওয়ামী লীগের সাধারণ সম্পাদক এবং সড়ক পরিবহন ও সেতুমন্ত্রী ওবায়দুল কাদের। তিনি বলেন, ‘প্রশাসনের সঙ্গে সমন্বয় করে গৃহহীনদের তালিকা প্রণয়ন করে তাদের আবাসন ব্যবস্থা করতে হবে। প্রধানমন্ত্রী শেখ হাসিনার নির্দেশনা অনুযায়ী এসব মানুষের কাছে ত্রাণসামগ্রী পৌঁছে দিতে হবে।’বৃস্পতিবার আওয়ামী লীগ সভাপতি শেখ হাসিনার ধানমন্ডিস্থ রাজনৈতিক কার্যালয়ে দলের ত্রাণ ও সমাজকল্যাণ উপকমিটির উদ্যোগে আয়োজিত প্রতিনিধিদের মাধ্যমে অসহায় গরিব মানুষের মধ্যে খাদ্যসামগ্রী বিতরণের আগে নিজের সরকারি বাসভবন থেকে ভিডিও কনফারেন্সে সংযুক্ত হয়ে নেতাদের তিনি এসব কথা বলেন।ওবায়দুল কাদের বলেন, করোনা সঙ্কটে তৈরি পোশাক শিল্পের আন্তর্জাতিক বাজার হাতছাড়া হওয়ার আশঙ্কায় ঢাকার আশপাশের গার্মেন্টস ফ্যাক্টরিগুলো সীমিত আকারে চালু করা হয়েছে। এসব ফ্যাক্টরিগুলোতে ঢাকায় অবস্থানকারী শ্রমিকদের কাজে লাগানোর কথা বলা হয়েছে। তিনি বলেন, মালিকরাও তা মেনে নিয়েছে। কিন্তু চাকরি হারানোর ভয়ে অসংখ্য শ্রমিক ঢাকায় প্রবেশ করছে। তারা যাতে চাকরি না হারায় এ বিষয়ে মালিকদের প্রতিশ্রুতি বাস্তবায়নের আহ্বান জানানো হয়েছে।আরো পড়ুন : ওবায়দুল কাদের বলেন, প্রধানমন্ত্রী শেখ হাসিনার নেতৃত্বে সাহস ও ধৈর্যের সঙ্গে করোনা সঙ্কট মোকাবেলা করতে হবে। পরে তিনি প্রতিনিধিদের মাধ্যমে গরিব অসহায় মানুষের জন্য ২২০০ প্যাকেট খাদ্যসামগ্রী বিতরণ করেন। এ সময় আওয়ামী লীগের উপদেষ্টা পরিষদের সদস্য একেএম রহমতুল্লাহ, সভাপতিমণ্ডলীর সদস্য আবদুর রহমান, সাংগঠনিক সম্পাদক মির্জা আজম ও এস এম কামাল হোসেন, ত্রাণ ও সমাজকল্যাণ সম্পাদক সুজিত রায় নন্দী, উপদপ্তর সম্পাদক সায়েম খান ও স্বেচ্ছাসেবক লীগের সভাপতি নির্মল রঞ্জন গুহ, সাধারণ সম্পাদক আফজালুর রহমান বাবু এবং জাতীয় শ্রমিক লীগের সভাপতি ফজলুল হক মন্টু উপস্থিত ছিলেন। বাসস ইত্তেফাক/ইউবি



132704,148521
সাড়ে তিন কোটিরও বেশি মানুষকে ত্রাণ দিয়েছে সরকার 
জাতীয়
প্রকাশ : ৩০ এপ্রিল ২০২০, ১৬:২৬
করোনা দুর্যোগে সারাদেশের সাধারণ মানুষের কষ্ট লাঘবে ত্রাণ সহায়তা অব্যাহত রেখেছে সরকার। মানবিক সহায়তা হিসেবে এ পর্যন্ত সারাদেশে সাড়ে তিন কোটিরও বেশি মানুষকে ত্রাণ দিয়েছে সরকার । ৬৪ জেলা প্রশাসন থেকে প্রাপ্ত তথ্য অনুযায়ী (২৯ এপ্রিল পর্যন্ত) চাল বরাদ্দ করা হয়েছে এক লাখ ১৪ হাজার ৬৭ মেট্রিক টন এবং বিতরণ করা হয়েছে ৮৮ হাজার ৫৮৩ মেট্রিক টন। বিতরণকৃত চালে উপকারভোগী পরিবার সংখ্যা ৭৮ লাখ ৩৭ হাজার ৭৩৫ টি এবং উপকারভোগী লোকসংখ্যা ৩ কোটি ৫০ লাখ ১৯ হাজার ৭২ জন। আরো পড়ুন : সারাদেশের ৬৪ জেলায় এ পর্যন্ত নগদ টাকা ৫৯ কোটি ৬৫ লাখ টাকা বরাদ্দ করা হয়েছে। এর মধ্যে নগদ সাহায্য হিসেবে বরাদ্দ করা হয়েছে ৪৮ কোটি ৮৩ লাখ ৭২ হাজার টাকা। এতে উপকারভোগী পরিবার সংখ্যা ৪৪ লাখ ৭৮ হাজার এবং উপকারভোগী লোক সংখ্যা দুই কোটি ২৮ লাখ ৮০ হাজার জন। এ ছাড়াও শিশু খাদ্য সহায়ক হিসেবে বরাদ্দ ১০ কোটি ৭১ লাখ ৬৫ হাজার টাকা এবং এ পর্যন্ত বিতরণ করা হয়েছে ৭ কোটি ৭১ লাখ ৩৪ হাজার টাকা। এতে উপকারভোগী পরিবার সংখ্যা দুই লাখ ৫০ হাজার এবং লোক সংখ্যা পাঁচ লাখ পাঁচ হাজার ২২৮ জন। বাসসইত্তেফাক/ইউবি



132705,148522
যুবলীগ নেতার নিয়ন্ত্রণে থাকা ১২শ বস্তা চাল জব্দ
সারাদেশ
প্রকাশ : ৩০ এপ্রিল ২০২০, ১৬:২৭
বন্দরে এক ইউনিয়ন যুবলীগের সাধারণ সম্পাদক নিয়ন্ত্রণে থাকা প্রায় ১২শ বস্তা চাল জব্দ করেছে উপজেলা প্রশাসন। বুধবার (২৯ এপ্রিল) রাতে উপজেলা নির্বাহী অফিসার শুক্লা সরকার চালগুলো জব্দ করেন। কেওঢালা এলাকায় অবস্থিত এক বন্ধ পোশাক তৈরি কারখানায় চালগুলো মজুদ রাখা হয়েছিল।নারায়ণগঞ্জ জেলার অতিরিক্ত পুলিশ সুপার খোরশেদ আলম জানান, গোপন খবরে ধামগড় পুলিশ ফাঁড়ির ইনচার্জ ইন্সপেক্টর ইশতিয়াক রাসেল ও কামতাল তদন্ত কেন্দ্রের ইনচার্জ ইন্সপেক্টর জাহাঙ্গীর হোসেন খান অভিযান চালানা। গত বুধবার রাত সাড়ে ১১টার দিকে ওই অভিযানে উপজেলা মদনপুর ইউপির কেওঢালা এলাকায় অবিস্থত হায়দারী গার্মেন্টের নিচ তলা ডাইং সেকশনের ভেতর থেকে  ১২শ বস্তর মজুদ করা চাল উদ্ধার করা হয়। আরও পড়ুন: নিষেধাজ্ঞা শেষ, কাল থেকে পদ্মা-মেঘনায় ইলিশ আহরণ শুরুপ্রাথমিকভাবে খোঁজ নিয়ে জানা গেছে, চালগুলো মদনপুর ইউনিয়ন যুবলীগের সাধারণ সম্পাদক জাবেদ ভূঁইয়ার। চট্রগ্রাম থেকে রাসেল নামের তার এক বন্ধু তার কাছে পাঠিয়েছে। অভিযান কালে পুলিশের উপস্থিতি টের পেয়ে যুবলীগ নেতা জাবেদ ভূঁইয়া বাড়িঘর ছেড়ে পালিয়ে যায়। পরে বন্দর উপজেলা নির্বাহী অফিসার শুক্লা সরকার  ঘটনাস্থলে উপস্থিত হয়ে চাল জব্দ করে গার্মেন্টের কক্ষটি সিলগালা করে দেন। তবে ওই যুবলীগ নেতার দাবি, চালগুলো গরিবদের বিতরণের জন্য আনা হয়েছিল।বন্দর উপজেলা নির্বাহী কর্মকর্তা শুক্লা সরকার বলেন, বিপুল পরিমাণ চালের বিষয়ে জাবেদ ভূঁইয়া কিছুক্ষণ আগে আমাকে জানিয়েছেন এ চাউল ত্রাণের জন্য আনা হয়েছে। বর্তমানে গুদামটি সিলগালা করে দেয়া হয়েছে। জাবেদ বৈধ কাগজপত্র না দেখাতে পারলে তার বিরুদ্ধে আইনানুগ ব্যবস্থা গ্রহণ করা হবে। গরীবদের জন্য আনা হয়ে থাকলে তা প্রমাণিত হলে উপজেলা প্রশাসন ও পুলিশ প্রশাসনকে সঙ্গে নিয়ে হতদরিদ্র মানুষের মধ্যে বিতরণ করা হবে।ইত্তেফাক/এসি



132706,148523
কওমি মাদরাসায় ৮ কোটি ৩১ লাখ ২৫ হাজার টাকা দিলেন প্রধানমন্ত্রী
জাতীয়
প্রকাশ : ৩০ এপ্রিল ২০২০, ১৬:৩৯
প্রধানমন্ত্রী শেখ হাসিনা পবিত্র রমজান উপলক্ষে দেশের ৬ হাজার ৯৫৯টি কওমি মাদরাসাকে ৮ কোটি ৩১ লাখ ২৫ হাজার টাকা আর্থিক সহায়তা দিয়েছেন।প্রধানমন্ত্রী কার্যালয়ের একটি সূত্র বৃহস্পতিবার জানায়, এ অর্থ ইতোমধ্যে ইলেকট্রনিক ফান্ড ট্রান্সফারের মাধ্যমে সংশ্লিষ্ট কর্তৃপক্ষের কাছে পাঠিয়ে দেয়া হয়েছে।আরো পড়ুন : সূত্র জানায়, এর মধ্যে রংপুর বিভাগে ৭০৩টি, রাজশাহী বিভাগে ৭০৪টি, খুলনা বিভাগে ১ হাজার ১১টি, বরিশাল বিভাগে ৪০২টি, ময়মনসিংহ বিভাগে ৩৯৭টি, ঢাকা বিভাগে ১ হাজার ৭৮০টি, চট্টগ্রাম বিভাগে ১ হাজার ৪৮১টি এবং সিলেট বিভাগে ৪৮১টি মাদরাসা রয়েছে।বাসসইত্তেফাক/ইউবি



132707,148524
সুস্থ হয়ে বাড়ি ফিরলেন ৩ করোনা রোগী
অন্যান্য
প্রকাশ : ৩০ এপ্রিল ২০২০, ১৬:৫০
ফরিদপুরে করোনা ভাইরাসে আক্রান্ত হওয়া প্রথম তিন জন রোগী সুস্থ হয়ে বাড়ি ফিরে গেছেন। আজ বৃহস্পতিবার (৩০ এপ্রিল) বেলা ১১টার দিকে হাসপাতাল থেকে ছাড়পত্র নিয়ে তারা নিজ নিজ বাড়ি ফেরেন। এসময় ফরিদপুর মেডিক্যাল কলেজ (ফমেক) হাসপাতালের ডাক্তার ও নার্সরা তাদের ফুলেল শুভেচ্ছায় বিদায় জানান। এরপর আক্রান্তদের গ্রামগুলো থেকে লকডাউন প্রত্যাহার করে নেয়া হয়।সুস্থ হয়ে ঘরে ফেরা এই তিনজন হলেন, নগরকান্দা উপজেলার ডাঙ্গী ইউনিয়নের ডাঙ্গি গ্রামের আব্দুল খলিলুর রহমান বেপারী (৬২), তার স্ত্রী জেসমিন আক্তার বুলু (৪৮) ও বোয়ালমারী উপজেলার গুনবহা ইউনিয়নের চন্দনী গ্রামের মো. শাহাবুদ্দিন (৪৭)। এদের মধ্যে খলিলুর রহমান গত ১৩ এপ্রিল করোনা রোগী হিসেবে শনাক্ত হন। তার এক সপ্তাহ আগে তিনি নারায়ণগঞ্জ থেকে বাড়িতে ফেরেন। ঢাকার আইসিসিআরে তার নমুনা পাঠানোর পর করোনা পজিটিভ আসে। তার সাথে করোনা আক্রান্ত হিসেবে শনাক্ত হন ঢাকা ফেরত আরো একজন। তাদেরকে ফরিদপুর মেডিক্যাল কলেজ হাসপাতালের করোনা ডেডিকেটেড হাসপাতালে ভর্তি করা হয়। এ ঘটনার পর নগরকান্দা উপজেলা লকডাউন করা হয়।এর চারদিন পর করোনা ভাইরাস পরীক্ষার পর পজিটিভ আসে খলিলুর রহমানের স্ত্রী জেসমিন আক্তারের। ওই দিন বোয়ালমারীর শাহাবুদ্দিনের করোনা পরীক্ষার তার রিপোর্ট পজিটিভ আসে। তাদেরও ফমেক হাসপাতালে ভর্তি করা হয়। একই দিন বোয়ালমারীর চন্দনা গ্রামটি লকডাউন করে স্থানীয় প্রশাসন।ফমেক হাসপাতালের সহকারী পরিচালক ডা. মাহফুজুর রহমান বুলু জানান, দু’দফায় তাদের করোনা ভাইরাসের নমুনা পরীক্ষায় রিপোর্ট নেগেটিভ আসার পর আমরা তাদের সুস্থতার বিষয়টি নিশ্চিত হই। এরপর তাদেরকে ছাড়পত্র দেয়া হয়। গত প্রায় দুই সপ্তাহ যাবত করোনা ভাইরাসের সাথে যুদ্ধ করার পর হাসপাতাল ছেড়ে যাওয়ার সময় ডাক্তার ও নার্সদের ফুলের অভিনন্দন পেয়ে আবেগপ্লুত হয়ে পড়েন রোগীরা।এদের একজন খলিলুর রহমান বলেন, ‘হাসপাতালে আসার পর থেকে অনেক ভয়ে ছিলাম। আমার পরে যখন বাড়ির আরেকজন করোনা আক্রান্ত হলো তখন ভয় আরো বেড়ে গিয়েছিলো।’ তিনি বলেন, ‘শরীরে যখন জ্বর বেড়ে যেত তখন খুব কষ্ট পেতাম। তবে আল্লাহর রহমতে খারাপ কিছু হয়নি।’আরো পড়ুন: সাড়ে তিন কোটিরও বেশি মানুষকে ত্রাণ দিয়েছে সরকার ডা. মাহফুজুর রহমান বুলু ছাড়াও হাসপাতালের আবাসিক চিকিৎসক কর্মকর্তা ডা. আসাদুল হক সুমন, ডা. কামরুজ্জামান, সিনিয়র স্টাফ নার্স আফসানা আক্তার, কাকলি খাতুন, মর্জিনা খাতুন, লাভলী আক্তার, রেহেনা ও ফারজানা সুস্থ হয়ে পড়া তিনজন রোগীকে তাদের বিদায় মুহূর্তে ফুল দিয়ে অভিনন্দন জানান।করোনায় আক্রান্ত হওয়ার পর ফমেকের ডেডিকেটেড হাসপাতালের আইসোলেশন ওয়ার্ড থেকে সুস্থ হয়ে ঘরে ফেরার এই খবরে সংশ্লিষ্টদের মাঝে স্বস্তি ফিরে আসে। এ ঘটনাকে তাদের জন্য বড় কেস স্টাডি হিসেবে উল্লেখ করেন তারা।  ফমেক হাসপাতালের পরিচালক ডা. সাইফুর রহমান জানান, বর্তমানে সেখানে দু’জন করোনা ভাইরাসে আক্রান্ত রোগী ভর্তি রয়েছেন। আর করোনা ভাইরাসের উপসর্গ নিয়ে ভর্তি রয়েছেন ৫ জন।ইত্তেফাক/এএএম
 



132708,148525
বিক্রিবাট্টা নেই সঙ্কট গো-খাদ্যেরও, বিপাকে খামারিরা
সারাদেশ
প্রকাশ : ৩০ এপ্রিল ২০২০, ১৬:৫৯
ক্রমেই প্রকট হচ্ছে উপজেলার গবাদি পশুর খামারিদের সঙ্কট। হাট-বাজার, ব্যবসা প্রতিষ্ঠান ও যান চলাচল বন্ধ থাকায় খামারিরা তাদের গরু, ছাগল, ভেড়া, মহিষ, মুরগী, মুরগীর বাচ্চা বাজারজাত করতে না পেরে বিপাকে পড়েছেন। অপরদিকে গো-খাদ্য না পাওয়ায় এবং দাম অনেক বেশি হওয়ায় লোকসান গুনছেন ছোট-বড় খামারিরা। অনেকেই পুঁজি হারিয়েছেন। জানা গেছে, জেলায় ছোট-বড় গাভীর খামার ১৬৩৮টি, হৃষ্টপুষ্ট খামার ৭০৬১টি, মহিষের খামার ৪২টি, ছাগলের খামার ১৫১৩টি ও ভেড়ার খামার রয়েছে ৫৮৭টি। জেলার অধিকাংশ খামারিরা ঋণ নিয়ে খামার প্রতিষ্ঠা করেছেন। এই সব অধিকাংশ খামারে গরু, ছাগল, ভেড়া মোটা-তাজাকরণ করে নির্দিষ্ট সময় পর তা বাজারজাত করা হয়। এছাড়াও মুরগীর বাচ্চা উৎপাদনকারী খামারিরা লোকসানের মধ্যে হাবুডুবু খাচ্ছেন আগে বাচ্চাগুলো বিক্রি হতো ৪০-৫০ টাকায়। সেই বাচ্চা বর্তমানে ৬-১০ টাকাতেও বিক্রি হচ্ছে না। এজন্য খামারিরা বর্তমানে বাচ্চা উৎপাদন বন্ধ রেখেছেন। অপরদিকে গরু, মহিষ, ছাগল, ভেড়া, মুরগি অর্ধেক দামেও কেউ কিনছেন না।এদিকে সবকিছু বন্ধ থাকায় খামারিরা গো-খাদ্যের চরম সংকটে পড়েছেন। যেটুকু খাবার পাওয়া যাচ্ছে তার দামও দ্বিগুনের চেয়েও অনেক বেশি। খামারিদের দাবি, কৃষি খাতে সরকার যে প্রণোদনা ঘোষণা করেছেন তা মাঠ পর্যায়ে তালিকা করে দ্রুত বিতরণ করা হোক।  এছাড়াও গো-খাদ্য, ফিডসহ অন্য খাবার সামগ্রীগুলোর দাম কমাতে সরকারে বাজারে নজর দিক। আরও পড়ুন: নিষেধাজ্ঞা শেষ, কাল থেকে পদ্মা-মেঘনায় ইলিশ আহরণ শুরুরাণীনগর উপজেলার পল্লীশ্রী সমন্বিত প্রদর্শনী খামারের জেনারেল ম্যানেজার মাহফুজুর রহমান (রনি) বলেন, গো-খাদ্যের সংকট, কম দামেও মুরগির বাচ্চা কেউ কিনছেন না। বর্তমানে খামারে গরু, ছাগল, ভেড়া বিক্রির উপযুক্ত হলেও বিক্রি করতে পারছি না। এতে করে গো-খাদ্যের সংকট দেখা দিয়েছে। এছাড়া গো-খাদ্যের সরবরাহ বন্ধ থাকায় যে খাদ্য পাওয়া যাচ্ছে সেগুলো আবার দ্বিগুণের চেয়ে বেশি দামে কিনতে হচ্ছে। এতে করে লাভের চেয়ে লোকসান বেশি হচ্ছে।  পশুগুলো বিক্রি করতে না পারায় খামারের কর্মচারীদের বেতন-ভাতা দিতে পারছি না। এমতাবস্থায় সরকারের প্রণোদনা দ্রুত না পেলে খামারিরা বিপদে পড়বেন। জেলা প্রশাসক মো: হারুন-অর-রশিদ বলেন মাঠ, পর্যায়ে ছোট-বড় খামারিদের তালিকা তৈরির কাজ চলমান। প্রণোদনার বরাদ্দ এলেই তা বিতরণ করা হবে।নওগাঁ-৬ (আত্রাই-রাণীনগর) আসনের সংসদ সদস্য ও জেলা আওয়ামী লীগের যুগ্ম সাধারণ সম্পাদক মো. ইসরাফিল আলম বলেন, মাঠ পর্যায়ে যাচাই-বাছাইয়ের মাধ্যমে তালিকা করে প্রকৃত ক্ষতিগ্রস্ত খামারিদের স্বল্প সুদে ঋণ দেওয়া, বাজার সহজলভ্য করা এবং ঘোষনা করা প্রণোদনার সুবিধা দ্রুত না দিলে দেশে মাংসের সংকট সৃষ্টি হতে পারে। কৃষিখাতের মতো দেশের খামারি শিল্পকে টিকে রাখতে হলে এই খাতেও প্রণোদনার পরিমাণটা বৃদ্ধি করা উচিত। জেলার ছোট-বড় খামারি ও খামার সংশ্লিষ্ট সকল খাতে সরকার যদি এখনই সুদৃষ্টি না দেয় ও সুষ্ঠু পদক্ষেপ গ্রহণ না করে তাহলে কয়েক হাজার খামার লোকসানের মুখে বন্ধ হয়ে যাবে; এমনটিই আশঙ্কা করছেন সচেতন মহল।ইত্তেফাক/এসি



132709,148526
করোনায় প্রাণ হারিয়েছে ২ লাখ ২৭ হাজারেরও বেশি মানুষ
অন্যান্য
প্রকাশ : ৩০ এপ্রিল ২০২০, ১৭:০৪
প্রাণঘাতী করোনা ভাইরাসে আক্রান্ত ও মৃতের সংখ্যা বাড়ছে। ভাইরাসটিতে আক্রান্ত হয়েছেন প্রায় ৩২ লাখ মানুষ। আর মৃত্যু বরণ করেছে ২ লাখ ২৭ হাজারেরও বেশি মানুষ । তবে সুস্থ হয়েছেন প্রায় ১০ লাখ মানুষ। বৃহস্পতিবার জনস হপকিনস ইউনিভার্সিটি এ তথ্য জানায়। জনস হপকিনসের দেওয়া তথ্য অনুযায়ী, বিশ্বব্যাপী করোনায় আক্রান্ত হয়েছেন ৩১ লাখ ৯৩ হাজার ৯৬১ জন এবং মারা গেছেন ২ লাখ ২৭ হাজার ৬৪৪ জন। এ ছাড়া, সুস্থ হয়েছেন ৯ লাখ ৭২ হাজার ৭৪১ জন।করোনা ভাইরাসে সবচেয়ে বেশি আক্রান্ত ও মৃত্যু যুক্তরাষ্ট্রে। দেশটিতে করোনায় আক্রান্ত হয়েছেন ১০ লাখ ৩৯ হাজার ৯০৯ জন এবং মৃত্যু হয়েছে ৬০ হাজার ৯৬৬ জনের। সুস্থ হয়েছেন ১ লাখ ২০ হাজার ৭২০ জন।দ্বিতীয় অবস্থানে থাকা স্পেনে আক্রান্ত হয়েছেন ২ লাখ ৩৬ হাজার ৮৯৯ জন এবং মারা গেছেন ২৪ হাজার ২৭৫ জন। সুস্থ হয়েছেন ১ লাখ ৩২ হাজার ৯২৯ জন।মৃত্যুর দিক থেকে যুক্তরাষ্ট্রে পর সবচেয়ে বেশি প্রাণহানি ঘটেছে ইতালিতে। এখানে এখন পর্যন্ত ২৭ হাজার ৬৮২ জন মারা গেছেন। আক্রান্ত হয়েছেন ২ লাখ ৩ হাজার ৫৯১ জন। সুস্থ হয়েছেন ৭১ হাজার ২৫২ জন।আরও পড়ুন: গৃহহীনদের আবাসনের ব্যবস্থা করা হবে: ওবায়দুল কাদেরএদিকে, যুক্তরাজ্যে আক্রান্ত হয়েছেন ১ লাখ ৬৬ হাজার ৪৪১ জন, মারা গেছেন ২৬ হাজার ১৬৬ জন এবং সুস্থ হয়েছেন ৮৫৭ জন। ফ্রান্সে আক্রান্ত হয়েছেন ১ লাখ ৬৬ হাজার ৫৪৩ জন, মারা গেছেন ২৪ হাজার ১২১ জন এবং সুস্থ হয়েছেন ৪৯ হাজার ১১৮ জন।ইত্তেফাক/আরআই



132710,148527
মধ্যরাতে যুবককে বাড়ি থেকে ডেকে নিয়ে জবাই করে হত্যা
সারাদেশ
প্রকাশ : ৩০ এপ্রিল ২০২০, ১৭:১৯
বরিশালের মুলাদীতে মধ্যরাতেমোবাইল ফোনে বিদেশ ফেরত এক যুবককে ডেকে নিয়ে জবাই করে হত্যা করেছে দুর্বৃত্তরা। গত বুধবার (২৯ এপ্রিল) রাত ১১টার দিকে উপজেলার সফিপুর ইউনিয়নের উত্তর বালিয়াতলী গ্রামের আমানতগঞ্জ বাজার এলাকায় এ ঘটনা ঘটে। পুলিশ জিজ্ঞাসাবাদের জন্য চারজনকে আটক করেছে।নিহত ওই যুবকের নাম ইমরান হোসেন (২৫)। তিনি ওই এলাকার আলতাফ হোসেন দফাদারের ছেলে। আটকরা হলেন- উত্তর বালিয়াতলী গ্রামের মালেক বেপারির ছেলে আরিফ, মজনু মীরের ছেরে সজিব, আলম খলিফার ছেলে সোহেল খলিফা এবং আলাউদ্দিন সরদারের কলেজ পড়ুয়া মেয়ে আফরোজা। নিহতের স্বজনরা জানান, কয়েক মাস আগে ইমরান কাতার থেকে দেশে আসে এবং করোনা পরিস্থিতির কারণে আটকে পড়ে। বুধবার রাত ১১টার দিকে খাওয়ার পরে সে ঘুমাতে গেলে মোবাইল ফোনে একটি কল আসে। ওই সময় ইমরান মোবাইল ফোনে কথা বলতে বলতে ঘর থেকে বের হয়। রাত ১২টার দিকে ইমরান ঘরে না ফিরলে তার বাবা-মা মোবাইল ফোনে যোগাযোগের চেষ্টা করে ব্যর্থ হলে তাদের সন্দেহ হয়। রাতেই তারা খুঁজতে বের হয়ে ইমরানকে না পেয়ে হতাশ হয়ে পড়ে। আরও পড়ুন: নিষেধাজ্ঞা শেষ, কাল থেকে পদ্মা-মেঘনায় ইলিশ আহরণ শুরুবৃহস্পতিবার সকালে স্থানীয় লোকজন আমানতগঞ্জ বাজারের কাছে জনৈক মিলন প্যাদার বাড়ির দক্ষিণ পাশের বিলের মধ্যে ইমরানের গলাকাটা লাশ দেখতে পায়। পরে তার স্বজন ও পুলিশে সংবাদ দেয়।খবর পেয়ে বরিশাল জেলা অতিরিক্ত পুলিশ সুপার নাইমুল হক, মুলাদী থানা সার্কেল এএসপি আনিসুজ্জামান, মুলাদী থানার ওসি ফয়েজ উদ্দীন মৃধাসহ থানা পুলিশ বৃহস্পতিবার সকাল ৯টার দিকে ঘটনাস্থলে পৌছে ইমরানের লাশ উদ্ধার করে। মুলাদী থানার অফিসার ইনচার্জ ফয়েজ উদ্দীন মৃধা জানান, হত্যার রহস্য উদ্ঘাটন করতে জিজ্ঞাসাবাদ চলছে। পূর্বশত্রুতা কিংবা প্রেম ঘটিত কারণে এ হত্যাকাণ্ড ঘটে থাকতে পারে বলে প্রাথমিকভাবে ধারণা করা হচ্ছে।ইত্তেফাক/এসি



132711,148528
মনে আশা জাগায় এমন খবর প্রকাশ করুন: তথ্যমন্ত্রী
রাজধানী
প্রকাশ : ৩০ এপ্রিল ২০২০, ১৭:২৩
দুর্যোগের মধ্যে মনে আশা জাগায় এমন সংবাদ পরিবেশন করে মানুষকে জীবনসংগ্রামে টিকিয়ে রাখার মনোবল যোগতে সংবাদপত্রের প্রতি আহ্বান জানিয়েছেন তথ্যমন্ত্রী ও আওয়ামী লীগের যুগ্ম সাধারণ সম্পাদক ড. হাছান মাহমুদ। তিনি বলেন, ‘আশাই মানুষকে ভবিষ্যতের দিকে নিয়ে যায়, আশাই মানুষকে জীবন সংগ্রামে টিকিয়ে রাখে। সেজন্যই আমি সেই সংবাদগুলো প্রকাশের অনুরোধ জানাবো, যে সংবাদগুলো মানুষের মাঝে আশা জাগাবে; মানুষকে জানাবে যে, আগামীতে সমস্ত অন্ধকার কেটে গিয়ে সুদিন আসবে।’ বৃহস্পতিবার দুপুরে রাজধানীতে সচিবালয়ে তথ্য মন্ত্রণালয়ের সভাকক্ষে নিউজপেপার ওনার্স অ্যাসোসিয়েশন অভ্ বাংলাদেশ  (নোয়াব) প্রতিনিধিদের সাথে মতবিনিময়কালে মন্ত্রী একথা বলেন। তথ্যসচিব কামরুন নাহার, নোয়াব সভাপতি এ কে আজাদ ও অ্যাসোসিয়েশনের সদস্যদের মধ্যে মতিউর রহমান, মাহফুজ আনাম, তারিক সুজাত, শাহ হোসেন ইমাম, নঈম নিজাম, আলতামাশ কবির মিশু ও সাইফুল আলম উপস্থিত ছিলেন।সংবাদপত্র মালিকদের উদ্দেশে মন্ত্রী বলেন, ‘আপনারা চেষ্টা করবেন যাতে করে ইতিবাচক সংবাদগুলো বেশি করে আসে। এই সময়ে ইতিবাচক সংবাদগুলো খুব জরুরি, কারণ হতাশাগ্রস্ত, শংকিত মানুষেরা ভবিষ্যত নিয়ে ভিষণভাবে চিন্তিত। এই সময়ে মানুষকে আশাবাদী করে তোলা আমাদের দায়িত্ব। আন্তর্জাতিক মাধ্যমেও অনেক সময় নেতিবাচক সংবাদ আসে, যেগুলো অনেকসময়ই বাস্তবচিত্রের পরিস্ফুটন নয়। আমি দেখেছি যে গতকাল বিদেশি গণমাধ্যমে এমন একটি সংবাদ এসেছে, যেটি এখানে অনেক পত্রিকায়ই ছাপা হয় নাই। এইজন্য আপনাদেরকে ধন্যবাদ জানাই।’‘সংবাদপত্র ও সরকার, আমরা আরো ঘনিষ্ঠভাবে কাজ করবো এবং যেহেতু আমাদের সম্মিলিত লক্ষ্য জাতিকে এগিয়ে নিয়ে যাওয়া, সুতরাং সেই লক্ষ্যেই আমরা সবাই একযোগে কাজ করবো’ উল্লেখ করেন তথ্যমন্ত্রী। নোয়াব সভাপতি একে আজাদ তার বক্তব্যে সরকারি ক্রোড়পত্রসহ বিভিন্ন বিজ্ঞাপনের বকেয়া বিল যাতে সংবাদপত্রগুলো দ্রুত পেতে পারে সেজন্য তথ্য মন্ত্রণালয়কে আরো জোরালো ভূমিকা নেবার অনুরোধ করেন। একইসাথে সংবাদপত্রের জন্য ব্যাংক ঋণ সুবিধা ও সংবাদপত্রের হকার, পরিবহন শ্রমিক ও এজেন্টদের জন্য আর্থিক প্রণোদনার বিষয়গুলো সুবিবেচনার দাবি জানান। এর প্রেক্ষিতে তথ্যমন্ত্রী বলেন, ‘সরকারের বিভিন্ন দফতারে সংবাদপত্রের যে বকেয়াগুলো আছে, সেগুলো পরিশোধের জন্য  ইতোমধ্যেই মন্ত্রিপরিষদ থেকে চিঠি দিয়ে দেয়া হয়েছে, যাতে সব মন্ত্রণালয় সংবাদপত্রের বকেয়া পরিশোধ করে। সেটির প্রেক্ষিতে আমরা আগামী সপ্তাহে প্রয়োজনে আমাদের মন্ত্রণালয় থেকে আরেকটা তাগিদপত্র সব মন্ত্রণালয়ে দেব।’ আরো পড়ুন : ড. হাছান আরো বলেন, ‘আপনারা যে সংবাদপত্র পরিচালনা করার জন্য যে ঋণের কথা বলেছেন, সেবিষয়েও আমরা বাংলাদেশ ব্যাংকের সাথে কথা বলবো। যেহেতু সংবাদপত্র আমার দৃষ্টিতে একটি সার্ভিস সেক্টর। আপনারা শিল্প মন্ত্রণালয় থেকে শিল্প হিসেবেও আপনারা কিছু সুবিধা পান, পাশাপাশি সার্ভিস সেক্টর হিসেবেও আমি মনেকরি এখানে সুযোগ রয়েছে।’ঢাকা রিপোর্টার্স ইউনিটির সাথে মতবিনিময়এর পরই ঢাকা রিপোর্টার্স ইউনিটি-ডিআরইউ প্রতিনিধিবৃন্দ তথ্যমন্ত্রী ড. হাছান মাহমুদের সাথে তার দফতারে সাক্ষাৎ করেন। ডিআরইউ সভাপতি রফিকুল ইসলাম আজাদ, সাধারণ সম্পাদক রিয়াজ চৌধুরী ও সদস্য মোতাহার হোসেন মন্ত্রীর সাথে মতবিনিময়কালে সদ্যপ্রয়াত সাংবাদিক হুমায়ুন কবীর খোকনের পরিবারের জন্য সাহায্য কামনা করেন। সেইসাথে করোনায় আক্রান্ত সাংবাদিকদের জন্য সুচিকিৎসা ও ডিআরইউ সদস্যদের জন্য সম্ভাব্য সরকারি সহায়তার আবেদন জানান প্রতিনিধিবৃন্দ।ইত্তেফাক/ইউবি



132712,148529
১৭ হাজার পিস ইয়াবাসহ চিকিৎসক ও গাড়িচালক গ্রেফতার
সারাদেশ
প্রকাশ : ৩০ এপ্রিল ২০২০, ১৭:২৩
কুমিল্লায় ১৭ হাজার পিস ইয়াবাসহ ডা. মো. রেজাউল হক (৪৫) নামের একজন চিকিৎসক ও তার গাড়ির চালক ধলু মিয়া ফরাজীকে (৩৬) গ্রেফতার করেছে জেলা গোয়েন্দা শাখা (ডিবি) পুলিশ। গতকাল বুধবার (২৯ এপ্রিল) সন্ধ্যায় ডিবি পুলিশের একটি দল ঢাকা-চট্টগ্রাম মহাসড়কের জেলার দাউদকান্দি টোল প্লাজা এলাকায় এ অভিযান চালিয়ে তাদের গ্রেফতার করে। আজ বৃহস্পতিবার (৩০ এপ্রিল) দুপুরে জেলা পুলিশ সুপার কার্যালয়ে সাংবাদিক সম্মেলন করে এসব তথ্য জানান পুলিশ সুপার সৈয়দ নুরুল ইসলাম।গ্রেফতার হওয়া ডা. রেজাউল হক ঢাকার উত্তরা আধুনিক মেডিক্যাল কলেজ হাসপাতালের চিকিৎসক এবং তিনি কুমিল্লার দেবিদ্বার উপজেলার এলাহাবাদ গ্রামের স্কুল শিক্ষক মো. সামছুল হকের ছেলে। পুলিশ সুপার সৈয়দ নুরুল ইসলাম জানান, চট্টগ্রামের লোহাগড়া এলাকা থেকে একটি প্রাইভেটকারযোগে কুমিল্লা হয়ে ইয়াবার একটি বড়ো চালান ঢাকায় যাচ্ছে-গোপন সূত্রে এমন খবর পেয়ে ডিবির একটি দল দাউদকান্দি টোল প্লাজা এলাকায় অবস্থান নেয়। একপর্যায়ে প্রাইভেটকারটি (ঢাকা মেট্রো-গ-২৩-৩৭১৯) সেখানে পৌঁছলে তাকে আটক করা হয়। পরে এতে তল্লাশি চালিয়ে ১৭ হাজার পিস ইয়াবা জব্দসহ ডা. রেজাউল হক এবং গাড়ি চালক শরীয়তপুর জেলার ঘোষাইহাট উপজেলার বড়কাছনা গ্রামের মৃত ওমর আলীর ছেলে ধলু মিয়া ফরাজীকে আটক করা হয়। গ্রেফতারকৃত ডা. মো. রেজাউল হক সাংবাদিকদের জানান, তিনি কুমিল্লা জিলা স্কুল থেকে এসএসসি, কুমিল্লা ভিক্টোরিয়া সরকারি কলেজ থেকে এইচএসসি এবং ঢাকার শহীদ মনসুর আলী মেডিক্যাল কলেজ থেকে এমবিবিএস পাস করেন। পরে উত্তরা আধুনিক মেডিক্যাল কলেজ হাসপাতালে চাকরি নেন। ইয়াবা ব্যবসার বিষয়ে তিনি জানান, ইয়াবা ব্যবসায় জড়িয়ে যাওয়ার পেছনে অনেক ইতিহাস রয়েছে। এর আগে একটি ঘটনায় তাকে মাদক মামলায় ফাঁসানো হয়। তবে এবারের ইয়াবা চালানটি তিনি জিদ করে ঢাকায় নিতে চেয়েছিল। বর্তমানে তিনি চিকিৎসা বিজ্ঞানে এফসিপিএস ৩য় পার্টে অধ্যয়ন করছেন। পরিবার নিয়ে ঢাকার উত্তরা এলাকায় বসবাস করছেন বলেও পুলিশকে জানিয়েছেন। আরো পড়ুন: সুস্থ হয়ে বাড়ি ফিরলেন ৩ করোনা রোগীঅভিযানে নেতৃত্ব দেয়া ডিবির এলআইসি টিমের প্রধান পুলিশ পরিদর্শক মোহা. ইকতিয়ার উদ্দিন জানান, জিজ্ঞাসাবাদে ওই চিকিৎসক জানিয়েছেন, মাঝে-মধ্যে তিনি চট্টগ্রাম ও কক্সবাজার থেকে নিজেই, কখনো লোক পাঠিয়ে এসব ইয়াবা ঢাকায় নিয়ে একাধিক সিন্ডিকেটের নিকট বিক্রি করতেন। গাড়িতে ডাক্তারের স্টিকার থাকতো বলে আইনপ্রয়োগকারী সংস্থার চোখ এড়িয়ে তিনি খুব সহজেই ইয়াবার চালান নির্ধারিত স্থানে আনা-নেয়ার কাজ করতে পারতেন। এর আগেও তিনি পুলিশের হাতে মাদক নিয়ে গ্রেফতার হয়েছিলেন। ওই ঘটনায় তার বিরুদ্ধে ঢাকার উত্তরা পশ্চিম থানায় মাদক মামলা রয়েছে। ইয়াবা উদ্ধারের ঘটনায় বুধবার রাতে দাউদকান্দি মডেল থানায় মামলা হয়েছে। উদ্ধারকৃত ইয়াবার মূল্য প্রায় ৫১ লাখ টাকা। তিনি আরো জানান, এ ঘটনার সূত্র ধরে ওই চিকিৎসকের মাদক কেনা-বেচার সাথে জড়িত অন্যান্য সহযোগীদের বিষয়েও তদন্ত করে গ্রেফতার করা হবে।  ইত্তেফাক/এএএম
 



