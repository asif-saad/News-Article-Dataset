31032,46849
আগুনকণ্ঠ
অন্যান্য
প্রকাশ : ১৯ এপ্রিল ২০১৯, ০০:০০
রাত পোহালেই নতুন বছরফুটবে নতুন আলো।সেই আলোতে দূর হবে কিআঁধার মনের কালো? সেই আলোতে ফিরবে না আরনির্যাতিত বোন—যাদের কথা স্মরণ করেকাঁদছে আমার মন। আজকে যারা হারিয়ে গেলকালের অতল তলেনতুন বছর শুরু করলামতাদের চোখের জ্বলে। প্রতিবাদের বারুদ জ্বলুকউঠুক তুমুল ঝড়কালবোশাখি তোলো তোমারআগুন কণ্ঠস্বর।
 



31033,46850
এই দিনে
অন্যান্য
প্রকাশ : ১৯ এপ্রিল ২০১৯, ০০:০০
১৯ এপ্রিল১৫৮০:      মোঘলবিরোধী বিদ্রোহ। সুবাদার মুজাফফর খান তুরবাতি নিহত১৮২৪:      কবি বায়রনের মৃত্যু১৮৮২:      বিবর্তনবাদের প্রবক্তা চার্লস ডারউইনের মৃত্যু১৯১৯:       আন্তর্জাতিক শ্রম সংস্থা প্রতিষ্ঠা১৯৫৪:      পাকিস্তান গণপরিষদ কর্তৃক বাংলা ও উর্দুকে পাকিস্তানের রাষ্ট্রভাষা ঘোষণা২০১৪:      কণ্ঠশিল্পী, সুরকার ও সংগীত পরিচালক বশির আহমদের মৃত্যু



31034,46851
রঙ্গরস
অন্যান্য
প্রকাশ : ১৯ এপ্রিল ২০১৯, ০০:০০
স্কুল ছুটির পর ছোট্ট মেয়েকে স্কুলের আঙিনায় নোটবুকের পাতা ছিঁড়ে ছড়াতে দেখে টিচার এসে জানতে চাইল সে কী করছে।—ম্যাডাম, আমি এটা করছি যাতে ড্রাগন এসে আমাদের স্কুল আক্রমণ করতে না পারে।—কিন্তু পৃথিবীতেই তো ড্রাগন নেই।—তা হলে বোঝেন আমার পদ্ধতিটা কত উপকারী।  —হায় হায় এত সুন্দর দেখতে ছেলেটাকে তুই ছ্যাঁকা দিলি?—আরে রাখ তোর চেহারা! আমি জীবনে ওর মতো বড় গর্দভ দেখিনি!—কেন সে কী করেছে?—সেদিন সিনেমা হলে গিয়ে আমাদের দুজনের চারটা টিকেট কেটে নিয়ে এল; বলে কি না একটা ঢোকার জন্য একটা বের হবার জন্য!!!   



31035,46852
রাজশাহীতে পদ্মা নদী থেকে যুবকের পা বাঁধা লাশ উদ্ধার
সারাদেশ
প্রকাশ : ১৮ এপ্রিল ২০১৯, ২১:১৩
মহানগরীর টি-বাঁধ এলাকার পদ্মা নদী থেকে অজ্ঞাত যুবকের পা বাঁধা অর্ধগলিত লাশ উদ্ধার করেছে পুলিশ। বৃহস্পতিবার বেলা ১১টার দিকে পানিতে ভাসমান অবস্থায় লাশটি উদ্ধার করা হয়।বিষয়টি নিশ্চিত করে নগরীর রাজপাড়া থানার ওসি হাফিজুর রহমান বলেন, হয়তো ওই যুবককে হত্যার পর পা বেধে তিন-চার দিন আগে লাশটি নদীতে ফেলে দেওয়া হয়েছে। মৃতের দেহ পচে ফুলে গেছে। হত্যার বিষয়টি তদন্ত করে দেখা হচ্ছে। তবে অন্য কোথাও হত্যা করে লাশ টি-বাঁধ এলাকায় ফেলা হয়েছে কিনা সেটিও খতিয়ে দেখা হচ্ছে।’বৃহস্পতিবার রাজশাহী মেডিকেল কলেজ মর্গে লাশের ময়নাতদন্ত সম্পন্ন হয়েছে। এছাড়া নিহতের পরিচয় নিশ্চিতের চেষ্টা চলছে বলেও জানান ওসি।আরও পড়ুনঃ ঋণ পরিশোধে ব্যর্থ হয়ে ৩ সন্তানের জনকের আত্মহত্যাওসি জানান, লাশের পরণে ছিল কালো ফুলপ্যান্ট ও সাদা ফুলহাতা শার্ট। প্রাথমিকভাবে ধারণা করা হচ্ছে, ওই যুবককে ৩-৪ দিন আগে হত্যার পর লাশ পদ্মায় ফেলা হয়েছে।ইত্তেফাক/নূহু



31036,46853
আপনার রাশিফল
অন্যান্য
প্রকাশ : ১৯ এপ্রিল ২০১৯, ০০:০০
আজ ৬ বৈশাখ ১৪২৬ বঙ্গাব্দ এবং ১২ শাবান ১৪৪০ হিজরি। নৈসর্গিক রাশিচক্রে রবি আজ মেষ রাশিতে অবস্থান করছে। আজ সূর্যোদয় ৫টা ৪৬ মিনিটে এবং সূর্যাস্ত ৬টা ২৫ মিনিটে। আজ যদি আপনার জন্মদিন হয় তবে পাশ্চাত্য জ্যোতিষে আপনি মেষ রাশির জাতক/জাতিকা। আপনার জন্ম সংখ্যা: ১। আপনার ওপর প্রভাবকারী গ্রহ: রবি ও মঙ্গল। আপনার শুভ সংখ্যা: ১ ও ৯। শুভ বার: রবি ও মঙ্গল। শুভ রত্ন:  রুবী ও রক্তপ্রবাল। জেনে নিন আজকে আপনার রাশিতে কী আছে—          মেষ রাশি (২১ মার্চ-২০ এপ্রিল)ব্যক্তিগত দায়দায়িত্ব বৃদ্ধি পেতে পারে। দাম্পত্য সম্পর্ক ভালো থাকতে পারে। ব্যবসায়িক দিক ভালো যেতে পারে। কোনো ব্যাপারে বিবাদে জড়ানো ঠিক হবে না।    বৃষ রাশি (২১ এপ্রিল-২০ মে)  পড়াশোনায় মন বসাতে চেষ্টা করুন। কর্মপরিবেশ অনুকূল নাও থাকতে পারে। কর্মস্থলে কোনো ঝামেলা হতে পারে। শরীর ভালো যাবে না। আহারে-বিহারে সতর্ক থাকুন।মিথুন রাশি (২১ মে-২০ জুন)কোনো আশা পূরণ হতে পারে। বিদ্যার্থীদের জন্য সময় অনুকূল থাকতে পারে। পড়াশোনায় মন বসাতে পারবেন। নিজের মনোভাব স্পষ্টভাবে প্রকাশ করুন। ব্যক্তিগত সৃজনশীলতায় সুফল পাবেন।কর্কট রাশি (২১ জুন-২০ জুলাই)ছোট ভাইবোনদের সঙ্গে সম্পর্ক ভালো থাকতে পারে। মাতৃস্বাস্থ্য ভালো যাবে। কোনো আশা পূরণ হতে পারে। মন ভালো থাকবে। আবেগ সংযত রাখুন।সিংহ রাশি (২১ জুলাই-২১ আগস্ট) অধীনস্তদের কাজে লাগাতে চেষ্টা করুন। কাজকর্মে উত্সাহবোধ করতে পারেন। আপনার প্রভাব-প্রতিপত্তি বৃদ্ধি পেতে পারে। প্রতিবেশীদের সঙ্গে সুসম্পর্ক বজায় থাকতে পারে।কন্যা রাশি (২২ আগস্ট-২২ সেপ্টেম্বর) শরীর ভালো থাকতে পারে। মূল্যবোধ বজায় রাখুন। পড়াশোনায় আনন্দ পাবেন। বেহাত হওয়া সম্পদের দখল ফিরে পেতে পারেন। আর্থিক দিক ভালো যেতে পারে।তুলা রাশি (২৩ সেপ্টেম্বর-২২ অক্টোবর)কোনো পূর্বকর্মের ফল ভোগ করতে পারেন। ভালো ব্যবহার দিয়ে কাজ আদায় করার চেষ্টা করুন। ব্যক্তিত্ব বিকাশের সুযোগ পেতে পারেন। কোনো বিশেষ রঙের প্রতি আকর্ষণবোধ করতে পারেন।বৃশ্চিক রাশি (২৩ অক্টোবর-২১ নভেম্বর)পেশাগত যোগাযোগ অব্যাহত রাখুন। কোনো গুরুত্বপূর্ণ কাজ শেষ করতে পারবেন। শরীর ভালো নাও থাকতে পারে। প্রয়োজনে চিকিত্সকের পরামর্শ নিন। ব্যয় বৃদ্ধি পেতে পারে।ধনু রাশি (২২ নভেম্বর-২০ ডিসেম্বর)অসুস্থ পিতার শারীরিক অবস্থার উন্নতি হতে পারে। আর্থিক দিক ভালো যাবে। আয়-উপার্জন বৃদ্ধি পেতে পারে। মনের কোনো গোপন ইচ্ছা পূরণ হতে পারে। সাংগঠনিক কাজে সুফল পাবেন।মকর রাশি (২১ ডিসেম্বর-১৯ জানুয়ারি)সামাজিক অগ্রগতি অব্যাহত থাকতে পারে। কর্মপরিবেশ অনুকূল থাকবে। কর্মস্থলে সহকর্মীদের সহযোগিতা পেতে পারেন। সুনাম ও মর্যাদা বৃদ্ধি পেতে পারে। কোনো উচ্চাশা পূরণ হতে পারে।কুম্ভ রাশি (২০ জানুয়ারি-১৮ ফেব্রুয়ারি)পরধনপ্রাপ্তির সম্ভাবনা আছে। জ্ঞানস্পৃহা বৃদ্ধি পাবে। মন ভালো থাকতে পারে। কোনো সেলাকের পরামর্শে উপকৃত হতে পারেন। পেশাগত দিক ভালো যাবে।মীন রাশি (১৯ ফেব্রুয়ারি-২০ মার্চ)জ্ঞাতি শত্রুরা ক্ষতি করার চেষ্টা করতে পারে। সামাজিক সংকট এড়িয়ে চলার চেষ্টা করুন। রিপুকে সংযত রাখুন। ঝুঁকিপূর্ণ বিনিয়োগ এড়িয়ে চলার চেষ্টা করুন। 



31037,46854
সেই রাসেল পেলেন কৃত্রিম পা
রাজধানী
প্রকাশ : ১৮ এপ্রিল ২০১৯, ২১:১৮
কৃত্রিম পা নিয়ে নতুন জীবন শুরু করেছেন গ্রিন লাইন পরিবহনের বাস চাপায় পা হারানো রাসেল সরকার। বৃহস্পতিবার  সকালে সাভারের পক্ষাঘাতগ্রস্তদের পুনর্বাসন কেন্দ্র (সিআরপি) থেকে তাকে একটি কৃত্রিম পা দেওয়া হয়। সিআরপি’র কৃত্রিম অঙ্গ সংযোজন বিভাগের প্রধান মোহাম্মদ শফিক সকাল সাড়ে ১০টায় রাসেল সরকারের বাম পায়ে কৃত্রিম পা সংযোজন করেন। শরীরে কৃত্রিম পা সংযোজনের পর অনুভূতি প্রকাশ করতে গিয়ে রাসেল সরকার বলেন, শরীরে কৃত্রিম পা সংযোজন হওয়ায় নতুন ভাবে বাঁচার স্বপ্ন দেখছি। সিআরপি’র পক্ষ থেকে তাকে বিনামূল্যে কৃত্রিম পা প্রদান করায় তিনি সিআরপির সকল কর্মকর্তা-কর্মচারীদের প্রতি ধন্যবাদ ও কৃতজ্ঞতা প্রকাশ করেন।সিআরপি’র কৃত্রিম অঙ্গ সংযোজন বিভাগের প্রধান মোহাম্মদ শফিক জানান, রাসেল সরকারের দেহে সুইজারল্যান্ডের ইন্টারন্যাশনাল টেকনোলজির কৃত্রিম পা সংযোজন করা হয়েছে। তার এই পা নিয়ে স্বাভাবিক জীবনে ফিরতে প্রায় ৪ সপ্তাহ সময় লাগবে। আর এই সময়ের মধ্যে নতুন পা দিয়ে চলাফেরাসহ দৈনন্দিন কাজের বিষয় গুলো তাকে অনুশীলন করানো হবে।আরও পড়ুন: বগুড়া শেরপুরে ব্র্যাক ব‌্যাংকের বর্ষবরণউল্লেখ্য, ২০১৮ সালের ২৮ এপ্রিল রাজধানীর যাত্রাবাড়ীতে কথা কাটাকাটির জেরে গ্রিন লাইন পরিবহণের বাসের চালক ক্ষিপ্ত হয়ে রাসেল সরকারকে চাপা দেয়। এতে তার বাম পা বিচ্ছিন্ন হয়ে যায়।ইত্তেফাক/অনি



31038,46855
উন্নত চিকিত্সা প্রয়োজন সুবীর নন্দীর
অন্যান্য
প্রকাশ : ১৯ এপ্রিল ২০১৯, ০০:০০
বরেণ্য সঙ্গীতশিল্পী সুবীর নন্দী আগের চেয়ে খানিকটা ভালো আছেন, তবে এখনো শঙ্কামুক্ত হননি। তাই দেশের বাইরে উন্নত চিকিত্সার কথা বলছেন চিকিত্সকরা।বৃহস্পতিবার সুবীর নন্দীর জন্য গঠিত সিএমএইচ চিকিত্সা বোর্ড তার পরিবারকে বিদেশ নিয়ে যাওয়ার পরামর্শ দেন। এদিকে বিদেশ নেওয়ার বিষয়ে এই সঙ্গীতশিল্পীর জামাতা ড. রাজেশ শিকদার বলেন, ‘বিদেশ নেওয়ার পক্ষে আমরাও। কিন্তু বললেই তো আর বিদেশ নেওয়া যায় না। অর্থ, প্রস্তুতি সবকিছু গুছিয়েই নিয়ে যেতে হবে। আমরা আপাতত সিদ্ধান্ত নিয়েছি, এ হাসপাতালে আরো দু-তিনদিন তাকে রাখা হবে। তারপর আমরা উন্নত চিকিত্সার জন্য বিদেশ নিয়ে যাবো।’এদিকে সুবীর নন্দীর পরিবারের ঘনিষ্ঠজন তৃপ্তি কর বলেন, ‘আজ (গতকাল) সকালে সুবীর নন্দীর লাইফ সাপোর্টের বিভিন্ন অংশ খুলে লম্বা সময় নিরীক্ষা করেন চিকিত্সকরা। পরে আবারো লাইফ সাপোর্টেই রাখা হয়েছে। কারণ তার হার্টের অবস্থা বেশ নাজুক।’উল্লেখ্য, পহেলা বৈশাখের রাতে সিলেট থেকে ঢাকায় ফেরার পথে ট্রেনে হঠাত্ অসুস্থ হয়ে পড়েন সুবীর নন্দী। রাতেই তাকে রাজধানীর সিএমএইচে নেওয়া হয়। হাসপাতালটির জরুরি বিভাগে থাকতেই হার্ট অ্যাটাক করেন এই নন্দিত শিল্পী। 



