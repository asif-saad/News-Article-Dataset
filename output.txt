11994,27811
খুলনায় পিকনিকের বাস উল্টে স্কুলছাত্রী নিহত, আহত ৩০
সারাদেশ
প্রকাশ : ১১ ফেব্রুয়ারি ২০১৯, ১৩:৫৫
খুলনায় পিকনিকের বাস উল্টে মেঘলা নামে অষ্টম শ্রেণির এক ছাত্রী নিহত ও অন্তত ৩০ জন আহত হয়েছেন। সোমবার বেলা সাড়ে ১১টার দিকে ডুমুরিয়া উপজেলার চাকুন্দিয়া নামক স্থানে এ দুর্ঘটনা ঘটে। মেঘলা যশোর সদরের শ্যামনগর মাধ্যমিক বালিকা বিদ্যালয়ের ছাত্রী।ডুমুরিয়া থানার ভারপ্রাপ্ত কর্মকর্তা (ওসি) আমিনুল ইসলাম বিপ্লব বলেন, যশোর সদরের শ্যামনগর মাধ্যমিক বালিকা বিদ্যালয়ের শিক্ষার্থীরা বাসে করে বাগেরহাটের ষাটগম্বুজ মসজিদে পিকনিকে যাচ্ছিল। পথে ডুমুরিয়া উপজেলার চাকুন্দিয়া নামক স্থানে চালক নিয়ন্ত্রণ হারালে বাসটি রাস্তা থেকে প্রায় ২০ ফুট নিচে উল্টে যায়। এতে বাসের নিচে চাপা পড়ে মেঘলা নামে এক ছাত্রী নিহত ও অন্তত ৩০ জন আহত হন।আরো পড়ুন : মুন্সীগঞ্জে সড়ক দুর্ঘটনায় নিহত ৩তিনি আরো জানান, আহতদের উদ্ধার করে প্রথমে ডুমুরিয়া উপজেলা কমপ্লেক্সে ভর্তি করা হয়। পরে তাদের মধ্য থেকে কয়েককে খুলনা মেডিকেল কলেজ হাসপাতালে পাঠানো হয়েছে।চুকনগর হাইওয়ে পুলিশের ইনচার্জ (আইসি) উপ-পরিদর্শক ওমর ফারুক জানান, বাসটিতে ৬০-৭০ জন শিক্ষার্থী ছিল। রাস্তায় সংস্কার কাজ চলায় গর্ত ছিল। সেই গর্তের কারণে বাসের চালক নিয়ন্ত্রণ হারালে এ দুর্ঘটনা ঘটে।ইত্তেফাক/ইউবি



11995,27812
‘বিরাট কোহলি সেরা হলেও কৌশলী অধিনায়ক না’
খেলা
প্রকাশ : ১১ ফেব্রুয়ারি ২০১৯, ১৪:০১
ভারত অধিনায়ক বিরাট কোহলির প্রশংসা করলেও তাকে কৌশলী অধিনায়ক বলতে নারাজ অস্ট্রেলিয়ান কিংবদন্তি শেন ওয়ার্ন। ভারতীয় এক টিভি চ্যানেলকে দেয়া সাক্ষাত্কারে ওয়ার্ন জানান, বিরাট দলের সেরা নেতা হতে পারেন। কিন্তু কৌশলের বিচারে সেরা নিউজিল্যান্ডের কেন উইলিয়ামসন এবং অস্ট্রেলিয়ার টিম পেইন।শেন ওয়ার্নের মতে সেরা অধিনায়কের ও কৌশলী অধিনায়কের মধ্যে পার্থক্য রয়েছে। এই বিচারে বিরাট কোহলিকে দলের সেরা নেতা হিসেবেই বেছে নিযেছেন ওয়ার্ন। তিনি বলেন, ‘এই মুহূর্তে কোহলি সেরা দলনেতা। বিরাট কোহলির বড় ক্রিকেটার ও আমি তার বড় ভক্ত। সে দলকেও ভালোভাবে নেতৃত্ব দেয়। আরও পড়ুন: তবে কৌশলী অধিনায়কের প্রশ্নে ওয়ার্ন বলেন, আমার মনে হয় টিম পেইন আর নিউজিল্যান্ডের কেন উইলিয়ামসন দুজনেই কৌশলগতভাবে বেশ ভাল। সুতরাং সেরা অধিনায়ককে এটা বলা খুব কঠিন।  ইত্তেফাক/কেআই 



11996,27813
মিয়ানমার পার্লামেন্টের ওপর ড্রোন, ফরাসী পর্যটক গ্রেপ্তার
বিশ্ব সংবাদ
প্রকাশ : ১১ ফেব্রুয়ারি ২০১৯, ১৪:৩০
মিয়ানমারের রাজধানী নেপিদোতে পার্লামেন্ট ভবনের উপর দিয়ে ড্রোন বিমান উড়ানোর অভিযোগে এক ফরাসী পর্যটককে গ্রেপ্তার করা হয়েছে। সোমবার ফ্রান্সের দূতাবাস একথা নিশ্চিত করেছে। খবর বার্তা সংস্থা এএফপি’র।লোকটি মিয়ানমারে ওই সরকারি ভবনের উপর দিয়ে একটি ড্রোন বিমান উড়ানোর চেষ্টা করছিলেন, যা দেশটিতে বেআইনী। একই অভিযোগে ২০১৭ সালে তিন সাংবাদিক ও তাদের গাড়ির চালকের কারাদণ্ড হয়েছে।  দূতাবাস থেকে বলা হয়েছে, ‘মিয়ানমারে বেড়াতে আসা ওই ফরাসী নাগরিককে গত ৭ ফেব্রুয়ারি সন্ধ্যার দিকে গ্রেপ্তার করা হয়। এ সময় তিনি পার্লামেন্টের ওপর একটি ড্রোন চালাচ্ছিলেন।’ আরো পড়ুন: লোকটি এখনো নেপিদোতে আটক রয়েছেন বলে জানায় তারা। তিনি কি কারণে ওই ড্রোন উড়াচ্ছিলেন তা জানা যায়নি। ইত্তেফাক/এসআর 



11997,27814
মামির সঙ্গে পরকীয়া, বাধা দেয়ায় নানা খুন!
সারাদেশ
প্রকাশ : ১১ ফেব্রুয়ারি ২০১৯, ১৪:৩৭
কুষ্টিয়ার খোকসায় মামির সঙ্গে পরকীয়ায় বাধা দেয়ায় মজিবুর রহমান (৬৫) নামে এক বৃদ্ধকে ছুরিকাঘাতে হত্যা করেছে তার নাতি। রবিবার রাতে উপজেলার সন্তোষপুর গ্রামে এ ঘটনা ঘটে। এ ঘটনায় অভিযুক্ত নাতি নাঈম (২১) ও নিহতের পুত্রবধূ চাম্মিয়া খাতুন ছিয়ামকে (৩৪) আটক করেছে পুলিশ। পারিবাকির সুত্রে জানা গেছে, মজিবুর রহমানের মেজ ছেলের স্ত্রী চাম্মিয়া খাতুন ছিয়ানের সঙ্গে তার বড় মেয়ের ছেলে নাইমের সম্পর্ক ছিল। রবিবার রাতে মজিবর রহমান ঘরে ঘুমাতে যান। রাত সাড়ে ১১টার দিকে চাম্মিয়া খাতুন ছিয়াম বাড়ির সবাইকে ডেকে জানায়- বাড়ির বাইরে মজিবর রহমান কাতরাচ্ছেন। পরে তারা রক্তাক্ত অবস্থায় তাকে উদ্ধার করে উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক মৃত ঘোষণা করেন। মজিবর রহমানের বড় ছেলে শফিকুল দাবি করেছেন, তার মেজ ভাইয়ের স্ত্রী ছিয়ামের সঙ্গে বড় বোনের ছেলে নাইমের প্রেমের সম্পর্কে বাধা দেওয়ায় তার বাবাকে হত্যা করা হতে পারে।  আরো পড়ুন : খুলনায় পিকনিকের বাস উল্টে স্কুলছাত্রী নিহত, আহত ৩০খোকসা থানার ভারপ্রাপ্ত কর্মকর্তা এবিএম মেহেদী মাসুদ জানান, রাতেই বৃদ্ধের মেজ ছেলের স্ত্রী ছিয়াম, বড় মেয়ের ছেলে নাইম ও চকহরিপুর গ্রামের ওলিলের ছেলে নাইসকে আটক করা হয়েছে। আটক ছিয়ামের সঙ্গে অনেকেরই ফোনে কথা হয়েছে। তবে নাঈমের সঙ্গে ছিয়ামের কয়েক দফা ফোনে কথা হয়েছে। লাশ ময়নাতদন্তের জন্য কুষ্টিয়া জেনারেল হাসপাতাল মর্গে পাঠানো হয়েছে। মামী-ভাগ্নের প্রেমের সূত্র ধরে তদন্ত শুরু করা হয়েছে। ইত্তেফাক/ইউবি



11998,27815
কানাডায় ৬ মুসল্লিকে হত্যায় যুবকের ৪০ বছর জেল
বিশ্ব সংবাদ
প্রকাশ : ১১ ফেব্রুয়ারি ২০১৯, ১৪:৪৫
কানাডার কুইবেক শহরে একটি মসজিদে নামাজ পড়ার সময় ৬ মুসল্লিকে গুলি করে হত্যার দায়ে আলেকজান্ডার বিসনেট নামে এক যুবককে ৪০ বছরের কারাদণ্ড দিয়েছে আদালত।স্থানীয় সময় শুক্রবার কানাডার একটি আদালত এ দণ্ডাদেশ দেন। আদালতে আইনজীবীরা বলেন, অপরাধের তুলনায় সাজাটা কম হয়ে গেছে। একজনকে হত্যার জন্য ২৫ বছরের সাজা হলে ৬ জনকে হত্যার দায়ে তার কমপক্ষে দেড়শ’ বছর কারাদণ্ড হওয়ার কথা। ২০১৭ সালের ২৯ জানুয়ারি রাতে ওই যুবক মসজিদে ঢুকে নির্বিচারে গুলিবর্ষণ করে ৬ মুসল্লিকে হত্যা করে। এ সময় সমজিদে অবস্থানকারী ৩৫ মুসল্লি ভাগ্যক্রমে প্রাণে বেঁচে যান।আরো পড়ুন : মামির সঙ্গে পরকীয়া, বাধা দেয়ায় নানা খুন!কিন্তু বিচারক ফ্রান্সকোইস হুট আইজীবীদের বলেন, ১৫০ বছর সাজা হলে তা হতো কানাডার ইতিহাসে সবচেয়ে দীর্ঘ মেয়াদী সাজা। এ সাজা ভোগ করা অবস্থায়ই জেলখানায় ওই আসামির মৃত্যু হতো। এটা আরেকটা নির্দয় কাজ হতো।



12001,27818
বিলবাওয়ের সঙ্গেও ড্র করল বার্সা
খেলা
প্রকাশ : ১১ ফেব্রুয়ারি ২০১৯, ১৫:০১
দ্বিতীয় স্থানে থাকা রিয়াল মাদ্রিদের চেয়ে ৮ পয়েন্ট এগিয়ে যাওয়ার সুযোগ ছিল বার্সেলোনার সামনে। কিন্তু তা আর হলো না। অ্যাথলেটিক বিলবাও এর সঙ্গে গোলশূন্য ড্র করে পয়েন্ট হারাল আর্নেস্তো ভালভার্দের শিষ্যরা। এই ড্র’তে লা লিগায় ২৩ ম্যাচে বার্সার পয়েন্ট ৫১। সমান ম্যাচে রিয়াল ৪৫ পয়েন্ট নিয়ে দ্বিতীয় স্থানে রয়েছে। টানা তিন ম্যাচ ড্র করায় প্রতিপক্ষের সঙ্গে পয়েন্ট ব্যবধানও কাছাকাছি যাচ্ছে।  রবিবার রাতে অতিথি হয়ে খেলতে যাওয়া বার্সার পক্ষে লিওনেল মেসি নিজেকে সেভাবে মেলে ধরতে পারেননি। একইভাবে ব্যর্থ লুইস সুয়ারেজ। মাঝ মাঠে সুবিধা করতে পারেননি কুটিনহো-ভিদালরাও। পুরো ম্যাচে গোলরক্ষক মার্ক স্টেগেনের পারফরমেন্সে গোল খাওয়ার হাত থেকে রক্ষা পেয়েছে দলটি। আরও পড়ুন: অতিরিক্ত সময়ের প্রথম মিনিটে বিলবাওয়ের স্প্যানিশ ডিফেন্ডার মার্কস দ্বিতীয় হলুদ কার্ড পেয়ে মাঠ ছাড়ে। এরপরও গোলের কোনো সুযোগ তৈরি করতে পারেনি বার্সা। গত সপ্তাহে ভালেন্সিয়ার বিপক্ষে ঘরের মাঠে প্রথমে দুই গোল খায বার্সা। পরে মেসির জোড়া গোলে এক পয়েন্ট নিয়ে মাঠ ছেড়েছিল তারা। আর এবার গোলের দেখাই পায়নি দলটি। চলতি মৌসুমে এবারই লা লিগার কোনো ম্যাচে গোলের দেখা পেল না বার্সা। ইত্তেফাক/কেআই 



12002,27819
বইমেলায় সাইফুল ইসলাম জুয়েলের দুই উপন্যাস
অন্যান্য
প্রকাশ : ১১ ফেব্রুয়ারি ২০১৯, ১৫:১১
অমর একুশে বইমেলায় প্রকাশিত হয়েছে তরুণ লেখক সাইফুল ইসলাম জুয়েলের রোমান্টিক উপন্যাস ‘পাতাঝরা মন’ ও কিশোর গোয়েন্দা উপন্যাস ‘গীতাঞ্জলি চুরির রহস্য’। গত পাঁচ বছরের ধারায় এবারও তিনি বড়দের ও ছোটদের এই দুই ক্যাটাগরিতে একটি করে বই বের করেছেন।পাতাঝরা মন এক নিরেট ভালোবাসার কাহিনী। সময়ের প্রতিশ্রুতিশীল লেখক সাইফুল ইসলাম জুয়েলের আশ্চর্য রহস্যপ্রিয়তায় রোমান্সের সাথে রোমাঞ্চের মিশেলে উপন্যাসটি হয়ে উঠেছে আরও বেশি জীবন্ত। অবশ্য কোনো সিরিয়াসধর্মী পাঠকের জন্য নয়। যারা ভালবাসতে কিংবা ভালোবাসাতে পছন্দ করেন, স্রেফ তাদেরই জন্য একরাশ ভালোবাসাসহ। মূলত বিশ্ববিদ্যালয়ে পড়ুয়া এক তরুণ ও তার দুই প্রণয়প্রার্থীর বিভিন্ন ঘটনা প্রবাহ নিয়ে এর কাহিনী সাজানো হয়েছে। তবে, শুধু প্রেম কাহিনীই নয়, দিনশেষে এতে পাঠক সামাজিক বাস্তবতামূলক অনেককিছুই খুঁজে পাবেন।রোমান্টিকধর্মী এই উপন্যাসটি প্রকাশ করেছে অনিন্দ্য প্রকাশ। প্রচ্ছদ এঁকেছেন সোহানুর রহমান অনন্ত। ১১২ পৃষ্ঠার বইটির মূল্য রাখা হয়েছে ২০০ টাকা। বইটির পাওয়া যাবে বইমেলার ০৩ নম্বর প্যাভিলিয়নে।লেখকের অন্য উপন্যাসটি মূলত শিশু-কিশোরদের উপযোগী। পাণ্ডুলিপির জন্য এটি গতবছর ‘বাবুই শিশুসাহিত্য পাণ্ডুলিপি পুরস্কার-২০১৮’ লাভ করে। পাণ্ডুলিপিটিই এবার বই আকারে প্রকাশ পেয়েছে।বিদ্যালয়ের লকার রুম থেকে চুরি যায় দুর্লভ এক পাণ্ডুলিপি। যাতে স্বয়ং কবিগুরু রবীন্দ্রনাথ ঠাকুরের হাতের স্পর্শ রয়েছে! কে বা কারা করেছে এ কাজ? বিদ্যালয়ের প্রধানশিক্ষক এই রহস্য উদ্ধারের দায়িত্ব অর্পণ করেন তারই বিদ্যালয়ের এক শিক্ষার্থীর হাতে। সবার নিকট যে ‘খুদে গোয়েন্দা’ নামেই পরিচিত। পাণ্ডুলিপি উদ্ধার অভিযানে নেমে সে আবিষ্কার করে এর প্রতি পরতে পরতে ছড়িয়ে আছে রহস্য। পর্দার আড়ালে লুকিয়ে আছে ছদ্মবেশী খুনি থেকে কুখ্যাত মাফিয়া ডন! শেষ পর্যন্ত অমূল্য সেই পাণ্ডুলিপিটি কোথায় গেল?বইটির সম্পর্কে লেখক বলেন, ‘রহস্য গল্পের প্রতি আমার মোহ সেই শৈশব থেকেই। কিশোর অ্যাডভেঞ্চার গল্প আমাকে দারুণভাবে টানে। তাই এ সময়ের শিশু-কিশোরদের জন্য ভালো কিছু লেখার প্রেরণা সবসময়ই মনের ভেতরে থাকে। আশাকরি খুদে পাঠকেরা এটিকে নিজে থেকেই খুঁজে নেবে!’ ‘গীতাঞ্জলি চুরির রহস্য’ উপন্যাসটির প্রচ্ছদ এঁকেছেন আলমগীর জুয়েল। ৫৬ পৃষ্ঠার বইটির মূল্য রাখা হয়েছে ১২০ টাকা। বইটি মেলায় পাওয়া যাবে বাবুই-এর ৬৪৫ নম্বর স্টলে।এ নিয়ে সাইফুল ইসলাম জুয়েলের মোট বইয়ের সংখ্যা পৌঁছুল এগারোতে। অন্য বইগুলো হলো- বৃত্তের ভেতর বাহির, ভালোবাসি বলেই, তপুর গোয়েন্দাগিরি, প্রেম বালিকা, কোথায় খুঁজি তারে, তপুর গোয়েন্দাগিরি-২ : হিরামন পাহাড়ের রহস্য, এলিয়েন ভূত, দূর দ্বীপবাসিনী এবং চাঁদনী।উপন্যাস দুটি ব্যতীতও এ বছরে সাইফুল ইসলাম জুয়েল সম্পাদিত দুটি সংকলন বের হয়েছে। সমকালীন প্রতিশ্রুতিশীল লেখকদের ছোটগল্পের সংকলন ‘শেষ হইয়াও হইল না শেষ’ ও সায়েন্স ফিকশন গল্প সংকলন ‘কল্পবিজ্ঞানে গল্প’। সংকলন দুটি প্রকাশ করেছে অনিন্দ্য প্রকাশ।সাইফুল ইসলাম জুয়েল এ সময়ের সম্ভাবনাময় তরুণ লেখক। গল্প, উপন্যাস ছাড়াও রম্যজগতে তার বেশ দখল রয়েছে। দৈনিক ইত্তেফাকের ফান সাপ্লিমেন্ট ‘ঠাট্টা’র বিভাগীয় সম্পাদকের দায়িত্ব পালন করছেন তিনি।ইত্তেফাক/মোস্তাফিজ



12003,27820
মেলায় উপল তালুকদারের ‘গালিবের খিস্তিখেউড়’
অন্যান্য
প্রকাশ : ১১ ফেব্রুয়ারি ২০১৯, ১৫:১৪
অমর একুশে গ্রন্থমেলা-২০১৯ উপলক্ষ্যে প্রকাশিত হয়েছে কবি, গবেষক ও অধ্যাপক উপল তালুকদারের কবিতার বই গালিবের খিস্তিখেউড়। গ্রন্থটিকে অনেকেই গালিবের কবিতার অনুবাদ মনে করলেও এটি মূলত মৌলিক কবিতার বই। নামের এমন বিভ্রম বিষয়ে কবি উপল তালুকদার বলেন, গালিবের কোনো কবিতাকে অথবা কবিতার লাইনকে আশ্রয় না করেও গালিবের মনোলোক, কবিভাষা এবং তাঁর চিন্তার ভরকেন্দ্রের সমান্তরাল দূরত্বে স্থাপিত একটি স্বতন্ত্র অবস্থান থেকে আমি এই কবিতার বইটি লিখেছি। এতে গালিব-মৌলবাদীরা আহতবোধ করতে পারেন; তবে আমি গালিবকে হেয় করার জন্য নয়, তার প্রতি শ্রদ্ধাসিক্ত হয়েই গ্রন্থটি রচনা করেছি। স্মর্তব্য যে, বইয়ের ৫৬টি কবিতার কোথাও মির্জা গালিবের কোনো কবিতার কোনো লাইন অনুবাদ, মূলাশ্রিত ভাবানুবাদ, স্বাধীন অনুবাদ, এমনকি ছায়া অনুবাদও করা হয়নি। সাহিত্যের পরিভাষায় একে সমান্তরাল লিখন বলা যেতে পারে। গালিবের খিস্তিখেউড় প্রকাশ করেছে সৃজনশীল প্রকাশনা সংস্থা চন্দ্রবিন্দু। বইটির প্রচ্ছদ করেছেন কাজী যুবাইর মাহমুদ। মুদ্রিত মূল্য ১৬০ টাকা।ইত্তেফাক/কেআই 



12004,27821
৩৬ বছর বয়সী নারীর বিরুদ্ধে ৯ বছরের বালককে ধর্ষণের অভিযোগ
বিশ্ব সংবাদ
প্রকাশ : ১১ ফেব্রুয়ারি ২০১৯, ১৫:১৭
প্রায় এক বছর ধরে ৯ বছরের এক বালককে ধর্ষণের অভিযোগ উঠেছে ৩৬ বছরের এক মহিলার বিরুদ্ধে। ইতিমধ্যে ওই মহিলার বিরুদ্ধে থানায় মামলা দায়ের করা হয়েছে। এমন ঘটনা ঘটেছে ভারতে। খবর টাইমস অব ইন্ডিয়ার।  ঘটনার বিস্তারিত সম্পর্কে জানা যায়, অভিযুক্ত ওই মহিলার বিরুদ্ধে মামলা দায়ের করেছে ভারতের কেরালার মালাপ্পুরমের থেনহিপাল্লম থানার পুলিশ।  গত সপ্তাহে এই ঘটনা প্রকাশ্যে আসে। ছেলেটি স্থানীয় এক চিকিৎসকের কাছে বিষয়টি জানালে তিনি চাইল্ডলাইন কর্তৃপক্ষকে খবর দেন। চাইল্ডলাইন শিশুটির কথা রেকর্ড করে পুলিশে খবর দেয়। চাইল্ডলাইনের পক্ষ থেকে জানানো হয়েছে, প্রায় এক বছর ধরে যৌন নিগ্রহের শিকার শিশুটি। চাইল্ডলাইনের কো-অর্ডিনেটর আনোয়ার কারাক্কাদান জানিয়েছেন, 'কয়েক মাস ধরে এক মহিলা ছেলেটির উপর যৌন নিগ্রহ চালিয়েছে এটা আমরা নিশ্চিত। এর প্রভাব পড়েছে শিশুটির মানসিক স্বাস্থ্যে। অভিযুক্ত ওই মহিলা সম্পর্কে ছেলেটির চাচি। তিনি পাশের বাড়িতেই থাকেন।  আরো পড়ুন: পুলিশ জানিয়েছে, দুই পরিবারে মধ্যে কিছু সমস্যা রয়েছে বলে খবর মিলেছে। তার জেরেই এই অপরাধ করা হয়েছে কি না, তা খতিয়ে দেখা হচ্ছে। অভিযুক্ত ওই মহিলাকে খুব শিগগিরই জেরা করা হবে।  ইত্তেফাক/এসআর 



12005,27822
সাত লাখ টাকার সরকারি গাছ কেটে ফেললো ওরা ১১ জন
সারাদেশ
প্রকাশ : ১১ ফেব্রুয়ারি ২০১৯, ১৫:৩০
ঝিনাইদহের মহেশপুর উপজেলার কাজীরবেড় ইউনিয়নে প্রায় ৭ লাখ টাকার সরকারি গাছ কেটে ফেলার অভিযোগ পাওয়া গেছে। অভিযোগে স্থানীয় মেম্বারসহ ১১ জনের নামে মামলা দায়ের করেছে স্থানীয় ভূমি অফিস।
  
থানা ও স্থানীয় ভূমি অফিস সূত্রে জানা যায়, উপজেলার কাজীরবেড় ঈদগাঁ থেকে মাথলার সুইজ গেট পর্যন্ত তিন একর চার শতক জমির উপর বিভিন্ন ধরনের বনজ ও ভেষজ গাছ ছিল। গাছ গুলোর মধ্যে মেহগনি, শিশু, ইপিল ইপিল, নিম উল্লেখযোগ্য। স্থানীয় মেম্বার মফিজুর রহমানের নেতৃত্বে একদল দুর্বৃত্ত গত ৫/৬ দিন ধরে প্রায় ৭ লক্ষ টাকার গাছ কেটে ফেলেছে। কাটা গাছ গুলো একটি ইট ভাটায় আমিনুর নামের এক ব্যক্তির মাধ্যমে বিক্রি করা হয়েছে। অবৈধভাবে গাছ কাটার বিষয়টি গ্রামবাসীর মাধ্যমে স্থানীয় ভূমি অফিস জানতে পারে গত রবিবার। পরে কাজীরবেড় ইউনিয়ন ভূমি অফিসের সহকারি ভূমি কর্মকর্তা মো. আকরামুজ্জামান বাদী হয়ে স্থানীয় মেম্বার মফিজুর রহমান, এনামুল, ফরজ আলী, শরিফুদ্দিন, আমিনুরসহ ১১ জনের নাম উল্লেখ করে মহেশপুর থানায় একটি মামলা (মামলা নং ৮) দায়ের করেন। স্থানীয় ভূমি কর্মকর্তা আকরামুজ্জামান জানান, খবর পেয়ে সরেজমিনে খোঁজ নিয়ে ঊর্ধ্বতন কর্তৃপক্ষের নির্দেশে রবিবার বিকেলে মহেশপুর থানায় মামলা দায়ের করা হয়েছে। আরো পড়ুন: টিএসসিতে ‘আমার ভাষার চলচ্চিত্র’ উৎসব শুরুকোটচাঁদপুর সার্কেল অতিরিক্ত পুলিশ সুপার মীর্জা সালাউদ্দিন জানান, বিষয়টি তিনি জেনেছেন। সরকারি সম্পদ রক্ষায় আইনানুগ ব্যবস্থা গ্রহণ করা হবে। মামলা তদন্তকারী কর্মকর্তা এস.আই আলিমুজ্জামান জানান, আসামিদের ধরার চেষ্টা চলছে।ইত্তেফাক/অনি 



12006,27823
চন্দনাইশে পরীক্ষাকেন্দ্রে আধাঘণ্টা দেরিতে প্রশ্ন বিতরণ
সারাদেশ
প্রকাশ : ১১ ফেব্রুয়ারি ২০১৯, ১৫:৩১
চট্টগ্রামের চন্দনাইশ উপজেলার গাছবাড়িয়া সরকারি উচ্চ বিদ্যালয় কেন্দ্রে এসএসসি পরীক্ষার্থীদের প্রশ্ন দিতে প্রায় আধাঘণ্টা দেরি হয়েছে বলে খবর পাওয়া গেছে। সোমবার এ ঘটনা ঘটে।জানা যায় সোমবার ছিল এসএসসি পরীক্ষার্থীদের ধর্ম বিষয়ক পরীক্ষা। এতে অন্য ধর্মের প্রশ্ন পত্র ঠিক থাকলেও ইসলাম ধর্মের প্রশ্নের প্যাকেটে ছিল। ফলে পরীক্ষার্থীদের যথাসময়ে প্রশ্নপত্র দিতে প্রায় আধাঘণ্টা দেরি হয়। কারণ, এ সময়ে সদরস্থ ফাতেমা জিন্নাহ কেন্দ্র থেকে ইসলাম ধর্মীয় প্রশ্ন আনা হয়।আরও পড়ুনঃ ৩৬ বছর বয়সী নারীর বিরুদ্ধে ৯ বছরের বালককে ধর্ষণের অভিযোগএ ব্যাপারে কেন্দ্র সচিব নুর মোহাম্মদের সঙ্গে যোগাযোগ করা হলে তিনি প্রশ্ন কম থাকার কথা স্কীকার করে বলেন, 'অন্য কেন্দ্র থেকে প্রশ্ন এনে পরীক্ষার্থীদের বিলম্ব সময় দিয়ে পরীক্ষা নেওয়া হয়েছে। কোন ধরনের সমস্যার সৃষ্ঠি হয়নি।'ইত্তেফাক/নূহু



12008,27825
সড়ক দুর্ঘটনায় নিহত ফাইজার পরিবারকে ১লাখ টাকা দিতে হাইকোর্টের নির্দেশ
জাতীয়
প্রকাশ : ১১ ফেব্রুয়ারি ২০১৯, ১৫:৩৮
সড়ক দুর্ঘটনায় নিহত শিশু ফাইজা তাহসিনার পরিবারকে এক লাখ টাকা ১৫ দিনের মধ্যে দিতে নির্দেশ দিয়েছে হাইকোর্ট। আজ সোমবার বিচারপতি শেখ হাসান আরিফ ও বিচারপতি রাজিক আল জলিল সমন্বয়ে গঠিত একটি হাইকোর্ট ডিভিশন বেঞ্চ জনস্বার্থে আনা এক রিটের প্রাথমিক শুনানি শেষে এ আদেশ দেয়। রিটের পক্ষে আইনজীবী ব্যারিস্টার মো. আবদুল হালিম বলেন, ‌‘স্বরাষ্ট্র, যোগাযোগ সচিব এবং বিআরটিএ’র চেয়ারম্যানকে এ আদেশ বাস্তবায়ন করতে হবে।’এছাড়াও আদালত রুলও জারি করেছে। রুলে সড়ক দুর্ঘটনায় নিহত সাংবাদিক কন্যা ফাইজা তাহসিনা (১০), মো. মিরাজ খান (৫), নুসরাত চৌধুরী (২৩), লিজা আক্তার (৯) ও আহমেদ রিফাত (৬)-এর পরিবারকে কেন ৫০ লাখ টাকা করে ক্ষতিপূরণ দেয়া হবে না-সংশ্লিষ্টদের চার সপ্তাহের মধ্যে কারণ দর্শাতে বলা হয়েছে।আরো পড়ুন: ডাকসু নির্বাচনের তফসিল ঘোষণা, ভোটগ্রহণ ১১ মার্চসম্প্রতি এরা দেশের বিভিন্ন স্থানে সড়ক দুর্ঘটনায় নিহত হয়েছে। চিলড্রেন চ্যারিটি বাংলাদেশ ফাউন্ডেশন এবং ব্লাস্ট জনস্বার্থে রিটটি দায়ের করেন। রিটে স্বরাষ্ট্র সচিব, যোগাযোগ সচিবসহ ১৮ জনকে রেসপনডেন্ট করা হয়েছে। বাসসইত্তেফাক/কেকে



12009,27826
বাণিজ্য আলোচনার জন্য চীনে মার্কিন দল
বিশ্ব সংবাদ
প্রকাশ : ১১ ফেব্রুয়ারি ২০১৯, ১৫:৩৯
চীনের সঙ্গে বাণিজ্য চুক্তি বিষয়ে আরেক দফা আলোচনার জন্য মার্কিন আলোচকরা সোমবার বেইজিংয়ে গেছেন। প্রেসিডেন্ট ডোনাল্ড ট্রাম্পের বেঁধে দেয়া বাণিজ্য প্রতিযোগিতা স্থগিতের সময়সীমা ১ মার্চের মধ্যে শেষ হওয়ার মধ্যেই চুক্তির কাজ এগিয়ে নেয়ার লক্ষ্যে তারা সেখানে যান। খবর এএফপি’র।অপেক্ষাকৃত নিম্নপদস্থ কর্মকর্তাদের মধ্যে প্রাথমিক আলোচনার পর আগামী বৃহস্পতিবার ও শুক্রবার অনুষ্ঠেয় মূল আলোচনায় মার্কিন বাণিজ্য প্রতিনিধি রবার্ট লিথজার ও অর্থমন্ত্রী স্টিভান মুচিন যোগ দেবেন।বাণিজ্য বিতর্ক সমাধানে আলোচকদের সুযোগ করে দিতে চীনের বিশ হাজার কোটি ডলার মূল্যের আমদানির ওপর শুল্ক বাড়ানোর পরিকল্পনা ওয়াশিংটন ডিসেম্বরে স্থগিত করে। বর্তমানে চীনের আমদানির ওপর যুক্তরাষ্ট্রের ১০ শতাংশ শুল্ক ধার্য রয়েছে। ওয়াশিংটন এটাকে বাড়িয়ে ২৫ শতাংশ করতে চাচ্ছে। যুক্তরাষ্ট্র ও চীনের মধ্যে এই বাণিজ্য বিতর্কের কারণে বিশ্ব অর্থনীতির গতি মন্থর হয়ে পড়ার আশংকা রয়েছে।উল্লেখ্য, গত মাসে ওয়াশিংটনে আগের দফার আলোচনা কোন চুক্তি ছাড়াই শেষ হয়।হোয়াইট হাউস জানায়, সোমবার শুরু হতে যাওয়া প্রস্তুতিমূলক আলোচনায় উপ-বাণিজ্য প্রতিনিধি জেফ্রি গেরিশ মার্কিন প্রতিনিধি দলের নেতৃত্ব দেবেন। এ আলোচনায় কৃষি, জ্বালানি ও বাণিজ্য বিভাগের কর্মকর্তারা অংশ নেবেন।এদিকে চীনের প্রতিনিধি দলের নেতৃত্ব দেবেন উপ-প্রধানমন্ত্রী রিউ হি। চীনের প্রধান বাণিজ্য আলোচক গত মাসে ট্রাম্পের সঙ্গে সাক্ষাত করেন। তিনি বলেন, বাণিজ্য বিতর্কের চূড়ান্ত সমাধান অদূর ভবিষ্যতে চীনের প্রেসিডেন্ট শি জিনপিংয়ের সঙ্গে বৈঠকের ওপর নির্ভর করছে। আরো পড়ুন: এদিকে বৃহস্পতিবার ট্রাম্প বলেন, বাণিজ্য প্রতিযোগিতা স্থগিতের জন্যে বেঁধে দেয়া সময় শেষ হওয়ার আগে চীনের প্রেসিডেন্টের সঙ্গে তিনি বৈঠকের আশা করছেন না। ইত্তেফাক/এসআর 



12010,27827
নীলফামারী জেলায় নৌকা পেলেন যারা
সারাদেশ
প্রকাশ : ১১ ফেব্রুয়ারি ২০১৯, ১৫:৩৯
প্রথম ধাপে উপজেলা পরিষদ নির্বাচনে চেয়ারম্যান পদে ৮৭ জনকে দলীয় প্রার্থী হিসেবে চূড়ান্ত মনোনয়ন দিয়েছে ক্ষমতাসীন দল আওয়ামী লীগ। এ ধারাবাহিকতায় নীলফামারী জেলার ৬টি উপজেলার ছয়জন প্রার্থীকে প্রাথমিকভাবে মনোনয়ন দেওয়া হয়েছে।মনোনয়নপ্রাপ্তরা হলেন, জেলা সদরের উপজেলা যুবলীগের সাধারণ সম্পাদক ও উপজেলা পরিষদের সাবেক ভাইস চেয়ারম্যান শাহিদ মাহমুদ, ডোমার উপজেলা আওয়ামী লীগের সাধারণ সম্পাদক ও বোড়াগাড়ী ইউপি চেয়ারম্যান তোফায়েল আহম্মেদ, ডিমলা উপজেলায় বর্তমান উপজেলা চেয়ারম্যান বীর মুক্তিযোদ্ধা তবিবুল ইসলাম, জলঢাকা উপজেলায় আওয়ামী লীগের সভাপতি আনছার আলী মিন্টু, কিশোরগঞ্জে উপজেলা আওয়ামী লীগের সভাপতি জাকির হোসেন বাবলু, সৈয়দপুর উপজেলায় বর্তমান চেয়ারম্যান ও কেন্দ্রীয় শ্রমিকলীগের নেতা মোখছেদুল মমিন।এদিকে গত ৮ ফেব্রুয়ারি প্রধানমন্ত্রী শেখ হাসিনার সভাপতিত্বে গণভবনে আওয়ামী লীগের সংসদীয় মনোনয়ন বোর্ড ও স্থানীয় সরকার মনোনয়ন বোর্ডের সভায় এসব প্রার্থীকে চূড়ান্ত করা হয়।জেলা আওয়ামী লীগ সূত্রে জানা যায়, একাধিক মনোনয়ন প্রত্যাশীদের তথ্য পাঠানো হয় কেন্দ্রে। সেখান থেকে চূড়ান্ত একজনকে চেয়ারম্যান পদে প্রার্থী হিসেবে মনোনয়ন প্রদান করেন দলীয় সভানেত্রী। এদিকে ভাইস চেয়ারম্যান পদে পুরুষ ও নারীদের পদ উন্মুক্ত রাখা হয়েছে।আরও পড়ুনঃ চন্দনাইশে পরীক্ষাকেন্দ্রে আধাঘণ্টা দেরিতে প্রশ্ন বিতরণউল্লেখ্য, প্রথম ধাপের নির্বাচন অনুষ্ঠিত হবে ১০ মার্চ।ইত্তেফাক/নূহু



12011,27828
সৌদিতে নির্যাতনে অতিষ্ঠ হয়ে পালাতে গিয়ে হাসপাতালে ভর্তি বাংলাদেশি নারী
প্রবাস
প্রকাশ : ১১ ফেব্রুয়ারি ২০১৯, ১৫:৪১
সৌদি আরবের মক্কায় নির্যাতনে অতিষ্ঠ হয়ে পালানোর সময় তিন তলা ভবন থেকে পড়ে এক বাংলাদেশি গৃহকর্মী আহত হয়েছেন।বর্তমানে দেশটির একটি হাসপাতালে চিকিৎসাধীন রয়েছেন তিনি। হাসপাতালে ওই গৃহকর্মী সৌদি পুলিশের নজরদারিতে রয়েছেন।আহত ওই নারীর নাম মনি বেগম (২৬)। তার গ্রামের বাড়ি কুমিল্লা জেলায়।জানা গেছে, এক মাস আগে গৃহকর্মীর ভিসায় সৌদি আরব যান মনি। মক্কায় এক সৌদি নাগরিকের বাসায় গৃহকর্মীর কাজ পান তিনি। কিন্তু কাজের সময় বিভিন্ন অজুহাতে মনিকে মারধোর করতো বাড়ির লোকেরা। সামান্য কিছু হলেই মারধোর করে ঘরে তালাবন্দি করে রাখতো। ঠিক মতো খাবারও দেওয়া হতোনা মনিকে।আরো পড়ুন: ৩৬ বছর বয়সী নারীর বিরুদ্ধে ৯ বছরের বালককে ধর্ষণের অভিযোগহাসপাতালে মনি বলেন, নির্যাতন থেকে বাঁচতে তিন তলা ভবনের টয়লেটের পাইপ বেয়ে পালানোর সময় পরে গিয়ে আহত হন তিনি।হাসপাতাল কর্তৃপক্ষ বলছে, এক বাংলাদেশির সহায়তায় দেশটির এক পুলিশ সদস্য ১০ দিন আগে তাকে হাসপাতালে ভর্তি করান।ইত্তেফাক/বিএএফ



12012,27829
জাতীয় পার্টির মনোনয়ন পেলেন সালমা ইসলামসহ ৪ জন
রাজনীতি
প্রকাশ : ১১ ফেব্রুয়ারি ২০১৯, ১৫:৪৪
একাদশ জাতীয় সংসদে সংরক্ষিত নারী আসনে মনোনয়ন পেয়েছেন জাতীয় পার্টির প্রেসিডিয়াম সদস্য সাবেক নারী ও শিশুবিষয়ক প্রতিমন্ত্রী অ্যাডভোকেট সালমা ইসলামসহ চারজন। বাকি তিনজন হলেন- প্রেসিডিয়াম সদস্য রওশন আরা মান্নান, মাসুদা এম রশিদ ও জাতীয় পার্টির চেয়ারম্যানের উপদেষ্টা নাজমা আক্তার।জাতীয় পার্টির চেয়ারম্যান, জাতীয় সংসদের বিরোধী দলীয় নেতা ও সাবেক রাষ্ট্রপতি হুসেইন মুহম্মদ এরশাদ তাদের মনোনয়ন চূড়ান্ত করেছেন।সোমবার জাতীয় পার্টির চেয়ারম্যানের উপ-প্রেস সচিব খন্দকার দেলোয়ার জালালী গণমাধ্যমকে এ তথ্য নিশ্চিত করেছেন।জাতীয় পার্টির মনোনয়ন পাওয়া চারজনের মধ্যে অ্যাডেভোকেট সালমা ইসলাম এর আগেও দুবার সংসদে প্রতিনিধিত্ব করেন। আরও পড়ুন: ডাকসু নির্বাচনের তফসিল ঘোষণা, ভোটগ্রহণ ১১ মার্চউল্লেখ্য, একাদশ জাতীয় সংসদের ৫০টি সংরক্ষিত নারী আসনে ভোটগ্রহণ করা হবে আগামী ৪ মার্চ। মনোনয়ন দাখিল ১১ ফেব্রুয়ারি, যাচাই-বাছাই ১২ ফেব্রুয়ারি এবং মনোনয়নপত্র প্রত্যাহারের শেষ দিন ১৬ ফেব্রুয়ারি।ইত্তেফাক/এমআই



12014,27831
দুধে ভেজাল নিরূপণে হাইকোর্টের নির্দেশ
জাতীয়
প্রকাশ : ১১ ফেব্রুয়ারি ২০১৯, ১৫:৫৮
ঢাকাসহ সারাদেশে গরুর দুধ, দই এবং গো-খাদ্যে কী পরিমান ব্যাক্টেরিয়া, কীটনাশক, সিসা রয়েছে তার নিরূপণের জন্য একটি জরিপ পরিচালনায় নির্দেশ দিয়েছে হাইকোর্ট। আগামী ১৫ দিনের মধ্যে খাদ্য সচিব, মৎস্য ও প্রাণীসম্পদ সচিব, কৃষি সচিব, মন্ত্রী পরিষদ সচিব, নিরাপদ খাদ্য কর্তৃপক্ষ চেয়ারম্যানসহ সব সদস্য, কেন্দ্রীয় নিরাপদ খাদ্য ব্যবস্থাপনা সমন্বয় কমিটি এবং বিএসটিআই’র চেয়ারম্যানকে জরিপের প্রতিবেদন আদালতে দাখিল করতে বলা হয়েছে।বিচারপতি মো. নজরুল ইসলাম তালুকদার ও বিচারপতি কে এম হাফিজুল আলম সমন্বয়ে গঠিত একটি হাইকোর্ট ডিভিশন বেঞ্চ স্বপ্রণোদিত হয়ে আজ সোমবার এ আদেশ দেয়।দুগ্ধজাত খাবার ভেজাল প্রতিরোধে নিরাপদ খাদ্য কর্তৃপক্ষসহ বিবাদীদের (রেসপনডেন্ট) নিষ্ক্রিয়তাকে কেন বেআইনী ও অবৈধ ঘোষণা করা হবে না-রুলে তা জানতে চাওয়া হয়েছে। পাশাপাশি খাদ্যে ভেজালের সঙ্গে জড়িতদের আইনের আওতায় এনে সর্বোচ্চ শাস্তি প্রদানের কেন নির্দেশ দেয়া হবে না-রুলে তা জানতে চাওয়া হয়েছে। আগামী চার সপ্তাহের মধ্যে এ রুলের জবাব দিতে বলা হয়েছে। বিষয়টি নিয়ে পরবর্তী শুনানির জন্য ৩ মার্চ দিন ঠিক করেছে হাইকোর্ট।জনস্বাস্থ্য ইনস্টিটিউটের একটি গবেষণা প্রতিবেদন নিয়ে বিভিন্ন জাতীয় দৈনিকে খবর প্রকাশিত হয়। ওই প্রতিবেদনের আলোকে আদালত স্বপ্রণোদিত হয়ে আজ এ আদেশ দেয় বলে সূত্র জানায়।আদালতে দুদকের পক্ষে আইনজীবী ছিলেন মামুন মাহবুব। রাষ্ট্রপক্ষে ছিলেন ডেপুটি এটর্নি জেনারেল একেএম আমিন উদ্দিন মানিক।আরও পড়ুন: ইজতেমা : ১৬, ১৭ ও ১৮ ফেব্রুয়ারির এসএসসি পরীক্ষা পিছিয়েছেশুনানিকালে আদালত বলেছেন, খাদ্যে ভেজাল মেশানো একটি বড় দুর্নীতি। এ ধরনের ভেজালে মানুষের কিডনি, লিভার নষ্ট হচ্ছে, ক্যান্সার হচ্ছে। কোর্ট উদ্বেগ প্রকাশ করে বলেছে, মানুষ এখন শুধু টাকার পেছনে ঘুরছে। দেশ ও দেশের মানুষ নিয়ে কেউ ভাবছেন না। বাসসইত্তেফাক/কেকে



12015,27832
কারখানার বিষাক্ত ধোঁয়া ও দূষিত বর্জ্যের দুর্গন্ধে পরিবেশ হুমকিতে
সারাদেশ
প্রকাশ : ১১ ফেব্রুয়ারি ২০১৯, ১৫:৫৮
কারখানার বিষাক্ত কালো ধোঁয়া এবং বর্জ্যের পঁচা দুর্গন্ধে এলাকার পরিবেশ হুমকির মুখে বলে অভিযোগ পাওয়া গেছে। অপরিকল্পিতভাবে তিন ফসলি আবাদী জমির ওপর কারখানা গড়ে উঠায় এলাকার চারপাশের ফসলি জমিতে সৃষ্টি হয়েছে জলাবদ্ধতা।ফলে এলাকার কৃষকরা নির্ধারিত মৌসুমে জমিতে আবাদ করতে না পেরে ক্ষতির সম্মুখীন হচ্ছে। একদিকে জলবদ্ধতা, অপরদিকে অপরিকল্পিতভাবে কারখানার বিষাক্ত ধোঁয়া ও দূষিত বর্জ্যের পঁচা দুর্গন্ধ। টাঙ্গাইলের মির্জাপুর উপজেলার গোড়াই এলাকার কোদালিয়া, বাইমাইল ও সোহাগপাড়া এলাকায় এ ঘটনা ঘটেছে। এলাকাবাসীর অভিযোগের প্রেক্ষিতে আজ সোমবার ঐ এলাকায় গিয়ে ঘটনার সত্যতা পাওয়া গেছে।অনুসন্ধানে জানা গেছে, ঢাকা-টাঙ্গাইল-বঙ্গবন্ধু সেতু একসেস রোড মহাসড়ক ও গোড়াই-সখীপুর-ঢাকা আঞ্চলিক রোডের আশপাশে অর্ধশত ছোট-বড় মিল কারখানা গড়ে উঠেছে। দেওহাটা এলাকার এসব কারখানার মধ্যে বেঙ্গল এফ এন কে গ্রুপ, কদিমধল্যা এলাকায় সাদিয়া টেক্সটাইলস লি. জামুর্কি ও ডুবাইলে নাসির গ্রুপ, গোড়াইতে কাশেম ড্রাইসেল লি. মাসাফি ব্রেড এন্ড বিস্কুট কারখানা, উত্তরা সাইকেল মাঠ লি. উত্তরা স্পিনিং মিল, নিউটেক্স গ্রুপ, নিউএইজ গ্রুপ ও সৈয়দপুরে মেঘনা গ্রুপ উল্লেখযোগ্য। এদের মধ্যে ঢাকা-টাঙ্গাইল- বঙ্গবন্ধু একসেস রোড মহাসড়কের ধেরুয়া, কোদালিয়া ও বাইমাইল এলাকায় নাসির গ্লাসওয়ার এন্ড টিউব ইন্ডাস্ট্রিজ লি. অন্যতম। এই কারখানাটি অপরিকল্পিতভাবে তিন ফসলি জমির উপর গড়ে ওঠায় কয়েকটি গ্রামের জনসাধারণ পড়েছে চরম বিপাকে। তিন ফসলি জমির ওপর কারখানা গড়ে উঠায় আশপাশের কয়েকটি গ্রামে জলাবদ্ধতা সৃষ্টি হয়ে জমি থাকছে বছরের অধিকাংশ সময় অনাবাদী। কারখানার বিষাক্ত ধোঁয়া ও দুষিত বর্জ্যের পঁচা দুর্গন্ধে এলাকায় টিকে থাকা দায় হয়ে পড়েছে বলে ভুক্তভোগিরা অভিযোগে করেছেন। বিষাক্ত বর্জ্যের দুর্গন্ধে এলাকার পরিবেশ এখন হুমকির মুখে।ভুক্তভোগির মধ্যে কোদালিয়া গ্রামের বাসিন্দা মো. শাজাহান (৪৫), আবু কালাম মিয়া (৬৩) ও বাইমাইল গ্রামের বাসিন্দা মো. ইকবাল হোসেন (৫৬) অভিযোগ করেন, 'আবাদী জমি রক্ষার জন্য কারখানার দুষিত বর্জ্য ফেলা নিষিদ্ধ। কারখানার মালিকদের বিরুদ্ধে ব্যবস্থা গ্রহণ ও এলাকার পরিবেশ রক্ষার রাখার জন্য উপজেলা পরিষদের চেয়ারম্যান, উপজেলা নির্বাহী অফিসার, সহকারী কমিশনার(ভুমি) ও স্থানীয় ইউনিয়ন পরিষদের চেয়ারম্যান মহোদয়ের কাছে একাধিক লিখিত অভিযোগ দেওয়া হয়েছে। কিন্ত প্রয়োজনীয় কোন ব্যবস্থা নেওয়া হচ্ছে না। কারখানার দুষিত বর্জ্যে আশপাশের গ্রামের পুকুর, ডোবা-নালা ও নদ-নদীর মাছ মরে যাচ্ছে। সেই সঙ্গে বিভিন্ন প্রজাতির কাঠ ও ফলমুলের গাছাপালা মরে যাচ্ছে।উপজেলার কদিমধল্যা, কাটরা, সাটিয়াচড়া, পাকুল্যা-গোড়ান, জামুর্কি, ডুবাইল, নাটিয়াপাড়া, গোড়াই নাজিরপাড়া, গোড়াই হাটুভাঙ্গা, সৈয়দপুর, ক্যাডেট কলেজসহ ৩০-৩৫ টি গ্রামের আশপাশে ও তিন ফসলি জমির ওপর অপরিকল্পিতভাবে মিল-কারখানা গড়ে ওঠায় দুষিত বর্জ্যে এলাকাবাসি চরম ক্ষতিগ্রস্ত হচ্ছে। এলাকার পরিবেশ ও তিন ফসলি জমি রক্ষাসহ কারখানার বিরুদ্ধে দ্রুত ব্যবস্থা গ্রহনের জন্য এলাকাবাসী উর্ধ্বতন কর্তৃপক্ষের নিকট জোর দাবি জানিয়েছে।এ ব্যাপারে কোদালিয়া এলাকায় প্রতিষ্ঠিত নাসির গ্লাসওয়ার এন্ড টিউব ইন্ডাস্ট্রিজ লি. এর জেনারেল ম্যানেজার (জিএম) মো. ফজলুল করিম ফজলুর সঙ্গে যোগাযোগ করা হলে তিনি ঘটনার আংশিক সত্যতা স্বীকার করে বলেন, 'প্রশাসন ও পরিবেশ অধিদপ্তরের অনুমোদনসাপেক্ষে কারখানার বর্জ্য নিষ্কাশনের (শোধানাগারের জন্য) জন্য ইটিপি প্লান্ট বসানো হয়েছে। তারপরও যদি দুর্গন্ধ বের হয় তবে ব্যবস্থা নেওয়া হবে।'এ ব্যাপারে টাঙ্গাইল জেলা পরিবেশ অধিদপ্তরের উপ পরিচালকের সঙ্গে টেলিফোনে যোগাযোগ করা হলে তাকে পাওয়া যায়নি। তবে অফিসের সংশ্লিস্ট সুত্র জানিয়েছেন, এ বিষয়ে মোবাইল কোর্ট পরিচালনা করে দ্রুত ব্যবস্থা নেওয়া হবে।আরও পড়ুনঃ নীলফামারী জেলায় নৌকা পেলেন যারাএ ব্যাপারে মির্জাপুর উপজেলা নির্বাহী কর্মকর্তা মো. আবদুল মালেক এবং সহকারী কমিশনার (ভূমি) ও নির্বাহী ম্যাজিস্ট্রেট মো. আজগার হোসেনের সঙ্গে যোগাযোগ করা হলে তারা বলেন, 'এলাকার পরিবেশ রক্ষার জন্য পরিবেশ অধিদপ্তরের কর্মকর্তাদের সহযোগিতায় ভ্রাম্যমান আদালতের মাধ্যমে কারখানায় দুষিত বর্জ্য বন্ধে দ্রুত ব্যবস্থা নেওয়া হবে।'ইত্তেফাক/নূহু



12016,27833
দৌলতপুরে সাংবাদিককে হাতুড়ি পেটা!
সারাদেশ
প্রকাশ : ১১ ফেব্রুয়ারি ২০১৯, ১৬:০৫
কুষ্টিয়ার দৌলতপুরে এক সাংবাদিককে হাতুড়ি ও রড দিয়ে পিটিয়ে রক্তাক্ত জখম করেছে দুর্বৃত্তরা। আহত সাংবাদিক দৈনিক আমার সংবাদের প্রতিনিধি এম এ রাজ্জাক (৪৫)। তিনি নিজ বাড়ির সামনে এ হামলার শিকার হন। বর্তমানে তিনি দৌলতপুর হাসপাতালে চিকিৎসাধীন। দৌলতপুর থানা পুলিশ ও আহত সাংবাদিকের পরিবার জানায়, রবিবার রাত সাড়ে ৯টার দিকে মোটরসাইকেল যোগে মানিকদিয়ার গ্রামে নিজ বাড়িতে যাচ্ছিলেন তিনি। বাড়ির কাছে পৌঁছালে ওৎ পেতে থাকা ৪/৫ জন দুর্বৃত্ত তাকে হাতুড়ি ও রড দিয়ে আঘাত করে পালিয়ে যায়। এরপর স্বজনরা তাকে দ্রুত দৌলতপুর হাসপাতালে নিয়ে যান।দৌলতপুর হাসপাতালের কর্তব্যরত চিকিৎসক নিগার সুলতান জানান, এম এ রাজ্জাকের মাথায় গুরুতর আঘাত লেগেছে। এছাড়া শরীরের বিভিন্ন জায়গায় রডের আঘাতের চিহ্ন রয়েছে।আরো পড়ুন: ৩৬ বছর বয়সী নারীর বিরুদ্ধে ৯ বছরের বালককে ধর্ষণের অভিযোগদৌলতপুর থানার অফিসার ইনচার্জ নজরুল ইসলাম জানান, সংবাদ পেয়ে পুলিশ ঘটনাস্থল পরিদর্শন এবং কিছু আলামত উদ্ধার করেছে। হামলাকারীদের দ্রুত চিহ্নিত করে আইনানুগ ব্যবস্থা নেওয়া হবে।
 
এদিকে সাংবাদিক এম এ রাজ্জাকের উপর সন্ত্রাসী হামলার নিন্দা প্রতিবাদ জানিয়েছেন দৌলতপুরের কর্মরত সাংবাদিকরা।ঘটনার প্রতিবাদে সোমবার বেলা ১২টায় উপজেলা পরিষদ বাজারে এক মানববন্ধন অনুষ্ঠিত হয়েছে। মানববন্ধনে আগামী ৪৮ ঘণ্টার মধ্যে হামলাকারীদের গ্রেফতারের দাবী জানিয়েছেন স্থানীয় সাংবাদিকরা।ইত্তেফাক/অনি



12018,27835
মঙ্গলে রোভার মহাকাশযান পাঠাচ্ছে ইউরোপিয়ান স্পেস এজেন্সি
টেক
প্রকাশ : ১১ ফেব্রুয়ারি ২০১৯, ১৬:০৭
সৌরজগতে পৃথিবীর প্রতিবেশী গ্রহ মঙ্গলে নতুন রোভার মহাকাশযান পাঠাচ্ছে ইউরোপিয়ান স্পেস এজেন্সি (এসা)। এই নতুন মহাকশযানটি 'লাল গ্রহ' মঙ্গলে পাঠানো হবে আগামী বছরে। সুদীর্ঘ পথ পাড়ি দিয়ে এটি মঙ্গলে পৌঁছাবে ২০২১ সালে।মঙ্গলে নতুন রোভার মহাকাশযান পাঠানোর বিষয়ে এসা জানায়, এখন পর্যন্ত মঙ্গলে পাঠানো রোভার মহাকাশযানগুলোর মধ্যে সবচেয়ে বৃহত্তম এটি। এর নাম নোবেল পুরস্কার থেকে বঞ্চিত হওয়া এক বিশিষ্ট ইংরেজ নারী বিজ্ঞানী 'রোজালিন্ড ফ্র্যাঙ্কলিন'-এর নামানুসারে রাখা হয়েছে। আগামী বছর অর্থাৎ ২০২০ সাল নাগাদ ইউরোপিয়ান ও রাশিয়ান স্পেস এজেন্সিদ্বয় যৌথভাবে মঙ্গলে পাঠাতে যাচ্ছে এই মহাকাশযান।আরও পড়ুন: বাণিজ্য আলোচনার জন্য চীনে মার্কিন দলজীবদেহের গঠনগত ও কার্যগত একক ডিএনএ (ডিঅক্সি-রাইবোনিউক্লিক অ্যাসিড) এর গঠন আবিষ্কারে অত্যন্ত গুরুত্বপূর্ণ ভূমিকা রেখেছিলেন রোজালিন্ড ফ্র্যাঙ্কলিন। তবে তার এই অবদানের জন্য নোবেল পুরস্কারের জন্য কখনো মনোনীত হননি তিনি। কিন্তু ডিএনএ আবিষ্কারে অবদান রাখা এই বিজ্ঞানীর পথ ধরেই ডিএনএ-র ডাব্‌ল হেলিক্স মডেল দেওয়ায় নোবেল পুরস্কার পান অন্য তিন জন বিজ্ঞানী। জীববিজ্ঞানে এই অবদানের পরও নোবেল পুরষ্কার থেকে বঞ্চিত হওয়া এই নারী বিজ্ঞানীকে সম্মান জানাতেই মঙ্গলে পাঠাতে যাওয়া মহাকাশযানটির নামকরণ করা হয়েছে তার নামানুসারে। ইত্তেফাক/জেডএইচডি



12019,27836
পাকশীর মুক্তিযোদ্ধা সেলিম হত্যার আসামি গ্রেফতার
সারাদেশ
প্রকাশ : ১১ ফেব্রুয়ারি ২০১৯, ১৬:০৮
বহুল আলোচিত ঈশ্বরদীর পাকশীর আওয়ামী লীগ নেতা ও মুক্তিযোদ্ধা মোস্তাফিজুর রহমান সেলিম হত্যার ঘটনায় জড়িত আবদুল্লাহ আল বাকি ওরফে আরজু বিশ্বাসকে (৪৮) পুলিশ গ্রেফতার করেছে।ঈশ্বরদী সার্কেলের অতিরিক্ত পুলিশ সুপার জহুরুল হক এবং অফিসার ইনচার্জ বাহাউদ্দিন ফারুকীর নের্তৃত্বে বিশেষ অভিযানে আরজুকে গ্রেফতার করা হয়। আরজু পাকশী ইউপির চেয়ারম্যান এনাম বিশ্বাসের ভাই এমদাদুল হক টুলু বিশ্বাসের ছেলে। সে ঈশ্বরদী উপজেলা যুবলীগের সাবেক সহ-সভাপতি বলে জানা গেছে।সোমবার দুপুরে ঈশ্বরদী থানায় পাবনার পুলিশ সুপার রফিকুল ইসলাম এক প্রেস ব্রিফিং-এ সেলিম হত্যার ঘটনায় আরজু বিশ্বাসের গ্রেফতারের বিষয়টি জানিয়েছেন। এ সময় তিনি বলেন, 'গোপন সংবাদের ভিত্তিতে রবিবার রাত ১০টার দিকে পাবনা সদরের হেমাইতপুর এলাকা হতে তাকে গ্রেফতার করা হয়। পরে আরজুর স্বীকোরক্তিতে রাত ১২.৪৫ মিনিটে তার বাড়ি হতে ১টি বিদেশী পিস্তল এবং ম্যাগাজিনসহ ২ রাউন্ড গুলি উদ্ধার করা হয়েছে।'তিনি আরো জানান, 'প্রাথমিক জিজ্ঞাসাবাদে এই হত্যাকাণ্ড সম্পর্কে আরজু গুরুত্বপূর্ণ তথ্য দিয়েছে। যা আরো তদন্তের স্বার্থে এই মুহূর্তে প্রকাশ করা সম্ভব নয়। সোমবার তাকে হত্যা ও অস্ত্র উদ্ধারের মামলায় আদালতে হাজির করে রিমান্ডে আনা হলে সকল ঘটনা উন্মেচিত হবে।'ওসি ফারুকী জানান, 'আরজুর বিরুদ্ধে ঈশ্বরদী থানায় ১৯৯৪ সালের একটি হত্যা মামলাসহ দুটি মামলা রয়েছে।'উল্লেখ্য, গত ৬ ফেব্রুয়ারি রাত ৯টার সময় পাকশী ইউনিয়নের বিবিসি বাজার থেকে নিজ বাড়িতে প্রবেশের মুহূর্তে পাকশী ইউনিয়ন আওয়ামী লীগের সাবেক সাধারণ সম্পাদক ও মুক্তিযোদ্ধা মোস্তাাফিজুর রহমান সেলিমকে ওঁত পেতে থাকা আততায়ী গুলি করে। আশঙ্কাজনক অবস্থায় তাকে প্রথমে ঈশ্বরদী হাসপাতালে এবং পরে রাজশাহী মেডিকেল কলেজ হাসপাতালে নেওয়ার পথে তিনি মারা যান। আরও পড়ুনঃ কারখানার বিষাক্ত ধোঁয়া ও দুষিত বর্জ্যের দুর্গন্ধে পরিবেশ হুমকিতেঘটনার পর হত্যাকারী গ্রেফতারের দাবিতে প্রতিদিন পাকশীর রূপপুর এবং ঈশ্বরদীতে মুক্তিযোদ্ধা, এলাকাবাসী এবং সুধিসমাজ মানববন্ধন, বিক্ষোভ ও সভা-সমাবেশ চালিয়ে যাচ্ছে।ইত্তেফাক/নূহু



12020,27837
বইমেলায় অনুরূপ আইচের দুই বই
অন্যান্য
প্রকাশ : ১১ ফেব্রুয়ারি ২০১৯, ১৬:১১
অমর একুশে গ্রন্থমেলা উপলক্ষ্যে প্রকাশিত হয়েছে অনুরূপ আইচের নতুন দুটি বই। পাশাপাশি এবারের মেলায় পূর্বের লেখা তার আরো দুটি বই পাওয়া যাচ্ছে।তার লেখা বইগুলোর মধ্যে ‘প্রেমভাগ্য’ বইটি ভালো বিক্রি হচ্ছে বলে জানান শুদ্ধ প্রকাশ এর কর্ণধার হিরণ্ময় হিমাংশু। এছাড়া অনুরূপ আইচের গানের ভক্তদের মাঝে তার প্রথম কবিতার বই ‘প্রেম এত সস্তা না’ ভালো সাড়া ফেলেছে বলে জানান হিমাংশু।আরো পড়ুন: দুধে ভেজাল নিরূপণে হাইকোর্টের নির্দেশএ প্রসঙ্গে অনুরূপ আইচ বলেন, ‘আমি সারা বছর ধরেই লেখালিখির মাঝে থাকি। চেষ্টা করি, পাঠক বা দর্শকের কাছে ভালো কিছু উপহার দিতে। তাই গান বা নাটকের কাজের পাশাপাশি বইমেলা নিয়ে আলাদা একটা টান অনুভব করি।’ইত্তেফাক/বিএএফ



12021,27838
সুইডিশ ফুটবল অধিনায়কের ইসলাম গ্রহণ
বিশ্ব সংবাদ
প্রকাশ : ১১ ফেব্রুয়ারি ২০১৯, ১৬:২৩
সুইডেনের জাতীয় নারী ফুটবল দলের গোলরক্ষক ও অধিনায়ক রঞ্জা অ্যান্ডারসন ইসলাম ধর্ম গ্রহণ করেছেন। সম্প্রতি সুইডেনের জাতীয় দৈনিক ‘এক্সপ্রেসেন’ এর সঙ্গে এক সাক্ষাৎকারে এ কথা জানান তিনি।সাক্ষাৎকারে তিনি বলেন, ‘দীর্ঘ গবেষণার পর আমি সিদ্ধান্তে এসেছি ইসলামই আমার জন্য উপযুক্ত ধর্ম। মানুষ আমার এ সিদ্ধান্ত জেনে ঘৃণা প্রকাশ করছে। কিন্তু মুসলিম হিসেবে আমি গর্ব বোধ করি।’১৯ বছর বয়সী রঞ্জা বলেন, ১৫ বছর বয়সেই ছেলেবন্ধুর হাত ধরে ইসলাম ধর্মের প্রতি আকৃষ্ট হন তিনি। এরপর দীর্ঘ সময় ধর্মটির ব্যাপারে জ্ঞানার্জন করেন।‘আমি দেখেছি, ইসলামে অনেক সুন্দর জিনিস রয়েছে। যা আমাকে আকর্ষণ করেছে। এরপর আমি মসজিদে যেতে শুরু করি।’সুইডেনের মুসলিম কাউন্সিলের হিসাব মতে দেশটিতে সাড়ে তিন লাখ ইসলাম ধর্মাবলম্বী রয়েছে।আরও পড়ুনঃ আল্লাহু আকবার ধ্বনিতে প্রকম্পিত ইরানপিউ রিসার্চ সেন্টারের তথ্য মতে, বিশ্বের ৭শ’ ৭০ কোটি মোট জনসংখ্যার মধ্যে মুসলিমের সংখ্যা একশো ৮০ কোটি। পৃথিবীর মোট জনগোষ্ঠির ২৪% শতাংশ ধর্মাবলম্বী নিয়ে দ্বিতীয় বৃহত্তম ধর্ম হলো ইসলাম। বিশ্বের সবচেয়ে বেশি মানুষ বিশ্বাস করেন খ্রিষ্টান ধর্মে।ইত্তেফাক/টিএস



12022,27839
শহীদ দিবস উপলক্ষে শিল্পকলা একাডেমিতে ৪১ ভাষার গান
রাজধানী
প্রকাশ : ১১ ফেব্রুয়ারি ২০১৯, ১৬:২৩
আন্তর্জাতিক মাতৃভাষা ও মহান শহিদ দিবস উপলক্ষে শিল্পকলা একাডেমির উদ্যোগে বিশ্বের ৪১টি ভাষার গান পরিবেশন করা হলো। ‘বাজাও বিশ্ববীণা’ শীর্ষক অনুষ্ঠানে বিশ্বের বিভিন্ন ভাষার গান শ্রোতাদের মুগ্ধ করে।শিল্পকলা একাডেমির জাতীয় নাট্যশালা মিলনায়তনে রবিবার রাতে এই অনুষ্ঠানের উদ্বোধন করেন বাংলাদেশ শিল্পকলা একাডেমির মহাপরিচালক লিয়াকত আলী লাকী।উদ্বোধনী ভাষণে লিয়াকত আলী লাকী বলেন, বাঙালি জাতির জীবনে ভাষা আন্দোলন বড়ই গৌরবের বিষয়। সমগ্র বিশ্ববাসী মহান একুশের দিনটি আন্তর্জাতিক মাতৃভাষা দিবস হিসেবে পালন করে। বিশ্বের ১৯১টি দেশে ‘আমার ভাইয়ের রক্তে রাঙানো একুশে ফেব্রুয়ারি’ গানটি বাংলায় গাওয়া হয়। বাংলা ভাষার জন্য এই গৌরব এনে দিয়েছেন মহান একুশের শহিদেরা।তিনি বলেন, শিল্পকলা একাডেমি একুশের চেতনাকে সমুন্নত রাখার প্রেরণায় প্রতি বছরের মতো এবারও বিশ্বের ৪১টি ভাষার গান পরিবেশনের আয়োজন করে শহীদদের স্মরণ করছে। আমাদের শিল্পীরা যে অন্যান্য ভাষার গান পরিবেশনে কতটা অভিজ্ঞ এই অনুষ্ঠানের মধ্য দিয়েই শ্রোতারা উপভোগ করতে পারছেন।আরও পড়ুন: দুধে ভেজাল নিরূপণে হাইকোর্টের নির্দেশ‘বাজাও বিশ্ববীণা’ অনুষ্ঠানে বিশ্বের বিভিন্ন ভাষার সঙ্গীত এবং নৃত্যালেখ্য পরিবেশিত হয়। লিয়াকত আলী লাকীর পরিকল্পনায় অনুষ্ঠানে দলীয় সঙ্গীত পরিবেশন করে ‘ঢাকা সংস্কৃতিক দল’ এবং নৃত্য পরিবেশন করে ‘ভঙ্গিমা ডান্স থিয়েটার’। এতে সংগীত পরিচালনায় ছিলেন ইয়াসমিন আলী এবং নৃত্য পরিচালনা করেছেন সৈয়দা সায়লা আহমেদ।অনুষ্ঠানে মরক্কো, মালয়েশিয়া, শ্রীলংকা, রাশিয়া, নেদারল্যান্ড, নাইজেরিয়া, আফগানিস্তান, কম্বোডিয়া, নেপাল, মেক্সিকো, ইন্ডিয়া, মিয়ানমার, কিউবা, মোজাম্বিক, সিংগাপুর, ইন্দোনেশিয়া, ভানুয়াতু, দক্ষিণ কোরিয়া, মঙ্গোলিয়া, ভুটান, ব্রুনাই, পাকিস্তান, ইউক্রেইন, ইতালি, জাপান, ব্রাজিল, ভিয়েতনাম, পাপুয়া নিউ গিনি, মালদ্বীপ, অস্ট্রেলিয়া, মিশর, ফিলিপাইন, ফ্রান্স, পূর্ব তিমোর, চায়না, সুইজারল্যান্ড, থাইল্যান্ড, ফিজি, জার্মানি, আমেরিকা ও এবং বাংলাদেশের গান পরিবেশিত হয়।ইত্তেফাক/এমআই



12023,27840
নাইক্ষ্যংছড়িতে অগ্নিদগ্ধে নারীর মৃত্যু
সারাদেশ
প্রকাশ : ১১ ফেব্রুয়ারি ২০১৯, ১৬:২৪
বান্দরবান জেলার নাইক্ষ্যংছড়ির বাইশারিতে অগ্নিদগ্ধ হয়ে রশিদা বেগম (৪৮) নামে এক নারীর মৃত্যু হয়েছে। সোমবার ভোর রাতের কোনো এক সময় এ অগ্নিকাণ্ডের ঘটনা ঘটে। রশিদা বেগম দক্ষিণ বাইশারি গ্রামের আছিউর রহমানের স্ত্রী।বাইশারি পুলিশ তদন্ত কেন্দ্রের ইনচার্জ হাবিবুল ইসলাম জানান, 'রশিদা মোমবাতি জ্বালিয়ে উপুড় হয়ে ধ্যান করতেন। রাতে নিজ বাড়িতে ঘুমিয়ে পড়লে কোনো এক সময় অগ্নিকাণ্ডে দগ্ধ হয়ে মারা যান। এ সময় তিনি ঘরে একা ছিলেন।' রশিদা মানসিক প্রতিবন্ধী ছিলেন বলে তিনি জানান। পরে ভোর রাতে স্থানীয়রা তার মরদেহ উদ্ধার করে।আরও পড়ুনঃ কারখানার বিষাক্ত ধোঁয়া ও দূষিত বর্জ্যের দুর্গন্ধে পরিবেশ হুমকিতেনাইক্ষ্যংছড়ি থানার অফিসার ইনচার্জ আনোয়ার হোসেন অগ্নিকাণ্ডে দগ্ধ হয়ে রশিদার মৃত্যুর বিষয়টি নিশ্চিত করেছেন।ইত্তেফাক/নূহু



12024,27841
সংরক্ষিত তালিকা থেকে বাদ পড়লেন শিরিনা নাহার
রাজনীতি
প্রকাশ : ১১ ফেব্রুয়ারি ২০১৯, ১৬:২৯
একাদশ জাতীয় সংসদের সংরক্ষিত মহিলা আসনে আওয়ামী লীগের মনোনয়ন পাওয়া শিরিনা নাহার লিপি মনোনয়ন তালিকা থেকে বাদ পড়েছেন। বিষয়টি নিশ্চিত করে সোমবার আওয়ামী লীগের দফতর সম্পাদক আবদুস সোবহান গোলাপ জানান, সংরক্ষিত নারী আসনে আওয়ামী লীগের প্রার্থী তালিকা থেকে শিরিনা নাহার লিপিকে বাদ দেওয়া হয়েছে।সূত্রে জানা গেছে, শিরিনা নাহার লিপির পরিবর্তে টাঙ্গাইল থেকে মমতা নেহা লাভলীকে মনোনয়ন দেয়া হয়েছে। তিনি যুব মহিলা লীগের কেন্দ্রীয় যুগ্ম সাধারণ সম্পাদক।গত শুক্রবার গণভবনে আওয়ামী লীগের সংসদীয় বোর্ড ও স্থানীয় সরকার মনোনয়ন বোর্ডের বৈঠকে সংরক্ষিত আসনে ৪১ জনকে মনোনয়ন দেওয়া হয়। এই তালিকায় লিপির নাম দেখে স্থানীয় আওয়ামী লীগের নেতাকর্মীদের মাঝে চরম ক্ষোভের সৃষ্টি হয়েছে। পরে শনিবার প্রধানমন্ত্রীর বাসভবনে আওয়ামী লীগের সংসদীয় বোর্ড ও স্থানীয় সরকার মনোনয়ন বোর্ডের যৌথসভায় আরও দুইজনকে মনোনয়ন দেয়া হয়।আরও পড়ুন: সুইডিশ ফুটবল অধিনায়কের ইসলাম গ্রহণখুলনা থেকে সংরক্ষিত আসনে মনোনয়ন পান শিরিনা নাহার লিপি। কেউ কেউ বলছেন স্বামী বিএনপি করলেও লিপি আওয়ামী লীগের কর্মী। কিন্তু আবার অনেকে প্রশ্ন করেছেন, খুলনাতে হাজার হাজার নারী নেত্রী থাকতে এমন বিতর্কিত কাউকে নমিনেশন দিতে হবে কেন? বিষয়টি নিশ্চয় বঙ্গবন্ধু কন্যা শেখ হাসিনা জানেন না। তার মনোনয়ন বাতিল করারও দাবি করেছেন অনেকে।ইত্তেফাক/কেকে



12026,27843
রংপুরে একদিনের ব্যবধানে দুই শিশু ধর্ষণ
সারাদেশ
প্রকাশ : ১১ ফেব্রুয়ারি ২০১৯, ১৬:৪০
রংপুরে একদিনের ব্যবধানে দুই শিশুকে ধর্ষণের অভিযোগ পাওয়া গিয়েছে। এতে এক বৃদ্ধ গ্রেফতার হলেও এখনো পলাতক রয়েছে এক যুবক। ঘটনা দুটি ঘটেছে রংপুর মহানগর ও বদরগঞ্জ এলাকায়। এ ঘটনায় রংপুর কোতয়ালী থানায় ধর্ষণচেষ্টার একটি মামলা হয়েছে।সোমবার সকালে রংপুর মহানগরীর ধাপ লালকুঠি থেকে ষাট বছরের বৃদ্ধ দুলাল মহন্তকে আটক করে পুলিশ। ওই বৃদ্ধের বিরুদ্ধে এগারো বছরের এক শিশুকে ধর্ষণ চেষ্টার মামলা হয়েছে।আটকের বিষয়টি নিশ্চিত করেছেন রংপুর মেট্রোপলিটন কোতয়ালী থানার ওসি রেজাউল করিম। তিনি বলেন, 'এক শিশুকে ধর্ষণ চেষ্টা করায় দুলাল মহন্তকে আটক করে পুলিশে সোপর্দ করেছে উত্তেজিত জনতা। এ ঘটনায় থানায় ধর্ষণ চেষ্টা করায় একটি মামলা হয়েছে। অন্যদিকে বাসায় টেলিভিশনে সিনেমা দেখতে আসা এক যুবকের বিরুদ্ধে পাঁচ বছরের এক শিশুকে ধর্ষণের অভিযোগ উঠেছে। ঘটনার পর থেকে ধর্ষক রঘু লাল আত্মগোপনে গেছেন। রবিবার (১০ ফেব্রুয়ারি) সকালে রংপুরের বদরগঞ্জ উপজেলার কুতুবপুর ইউনিয়নের অরুন্নেসা গ্রামে এ ঘটনাটি ঘটে। বর্তমানে ওই শিশু রংপুর মেডিকেল কলেজ হাসপাতালে চিকিৎসাধীন।'শিশুটির মা সুন্দরী রাণী জানান, 'কুতুবপুর ইউনিয়নের অরুন্নেসা এলাকার মুচি রাজ মোহনের ছেলে রঘু লাল (২৩) প্রতিদিনের মত শনিবারও বাসায় টেলিভিশনে সিনেমা দেখতে আসেন। এ সময় আমার মেয়ে বিছানায় ঘুমানো অবস্থায় ছিল। আমি বাড়ির পাশের দোকানে গেলে হঠাৎ মেয়ের চিৎকার শুনতে পাই। দৌড়ে এসে দেখি রঘু লাল মেয়েকে ধর্ষণ করে পালিয়ে গেছে।'এ ব্যাপারে কুতুবপুর ইউনিয়ন চেয়ারম্যান আতিয়ার রহমান দুলু জানান, 'আমি জানতে পেরেছি। কিন্তু বিচার করার ক্ষমতা তো আমার নেই। তবে আমি মেয়ের অভিভাবক শ্রী হুফ লালকে থানায় অভিযোগ করার পরামর্শ দিয়েছি।'আরও পড়ুনঃ নাইক্ষ্যংছড়িতে অগ্নিদগ্ধে নারীর মৃত্যুবদরগঞ্জ থানার ভারপ্রাপ্ত কর্মকর্তা (ওসি) আনিছুর রহমান জানান, 'আমরা ধর্ষণের ঘটনা জানতে পেরেছি। তবে এ ব্যাপারে কেউ অভিযোগ করেনি। আমরা তার বাসায় খোঁজ নিয়েছে।  অভিযুক্ত যুবক ঘটনার পর থেকে আত্মগোপনে রয়েছে।'ইত্তেফাক/নূহু



12027,27844
বিয়েতে নাচতে গিয়ে ব্রিজ ভেঙ্গে নর্দমায় বর
বিশ্ব সংবাদ
প্রকাশ : ১১ ফেব্রুয়ারি ২০১৯, ১৬:৪২
নিজের বিয়েতে নাচতে গিয়ে ব্রিজ ভেঙ্গে ড্রেনের পানিতে পড়লেন বর। শনিবার (১০ ফেব্রুয়ারি) ভারতের নয়াদিল্লীর নয়ডা জেলার হোশিয়ারপুর গ্রামে এই ঘটনা ঘটে। ব্রিজ ভেঙ্গে পড়ার ঘটনায়  আট বছর বয়সী দুই শিশু আহত হওয়ার খবর পাওয়া গিয়েছে।স্থানীয় পুলিশ সূত্রে জানা যায়, শনিবার নয়াদিল্লীর নয়ডা জেলার হোশিয়ারপুর গ্রামে অমিত যাদবের (৩৫) এবং সোনামের (৩২) বিয়ের অনুষ্ঠান ছিল। বিয়ের অনুষ্ঠানের জন্য ভাড়া নেওয়া হলের গেট থেকে সামনের লন একটি ছোট ব্রিজ ছিল যা পার হয়ে ওয়েডিং হলে প্রবেশ করতে হতো। রাত সাড়ে ৯টার দিকে বিয়ের অনুষ্ঠানে প্রবেশের পূর্বে সেই ব্রিজের উপরেই নাচছিলেন ১৫ জনের বরযাত্রীর দল। দলের সঙ্গে  ছিলেন স্বয়ং বরও। ব্রিজের উপরে নাচানাচির এক পর্যায়ে ভেঙ্গে পড়ে ব্রিজটি। এতেই নীচে থাকা ড্রেনে পড়ে যান বরসহ বেশ কয়েকজন।ব্রিজে নাচানাচির সময় এর ঠিক অপর পাশেই বর যাত্রীকে বরণ করে নেওয়ার জন্য অপেক্ষা করছিলেন কনের পরিবার। তাদের সামনেই ঘটে পুরো ঘটনাটি। প্রত্যক্ষদর্শীরা জানান, হলে প্রবেশের পূর্বে প্রায় দশ মিনিটের মতো ব্রিজের উপর নাচছিলেন তারা। বর যাত্রীর নাচের কারণে ব্রিজ ভেঙ্গে পড়ার এই ঘটনায় আট বছর বয়সী দুই শিশু আহত হয়েছে বলে হাসপাতাল সূত্রে জানা গেছে।আরও পড়ুন: সংরক্ষিত তালিকা থেকে বাদ পড়লেন শিরিনা নাহারতবে হলের বাহিরের ব্রিজ ভেঙ্গে পড়ার ঘটনায় বর বা কনে পরিবার থেকে হল মালিকের বিরুদ্ধে কোনো অভিযোগ আসেনি বলে জানিয়েছে স্থানীয় পুলিশ। জানা গেছে, তিন লাখ টাকা ক্ষতিপূরণ দিয়ে বিষয়টি মিমাংসা করেছেন হল মালিক।ইত্তেফাক/জেডএইচডি



12028,27845
নিখোঁজের পাঁচ দিন পর যুবকের অর্ধগলিত লাশ উদ্ধার
সারাদেশ
প্রকাশ : ১১ ফেব্রুয়ারি ২০১৯, ১৬:৫৬
রংপুরের পীরগাছা উপজেলার কান্দি ইউনিয়নে এক যুবকের অর্ধগলিত মরদেহ উদ্ধার করা হয়েছে। সে পাঁচ দিন আগে নিখোঁজ হয়েছিল। এ হত্যাকাণ্ডে জড়িত সন্দেহে চারজনকে আটক করেছে পুলিশ। নিহতের নাম ফিরোজ মিয়া ফ্রেস (২২)। তিনি ওই ইউনিয়নের কাবিলা পাড়াগ্রামের আমির উদ্দিনের ছেলে।সোমবার সকালে নিজ বাড়ির আধা কিলোমিটার দূরে উপজেলার কান্দি ইউনিয়নে নির্মাণাধীন গুচ্ছগ্রাম থেকে মাটি চাপা দেওয়া অবস্থায় তার মরদেহটি উদ্ধার করা হয়।স্থানীয়রা জানায়, গত বৃহস্পতিবার (৭ ফেব্রুয়ারি) সন্ধ্যার পর থেকে ফিরোজ মিয়ার কোনো খোঁজ পাচ্ছিল না তার পরিবার। অনেক খোঁজাখুঁজির পর কোথাও না পেয়ে শনিবার (৯ ফেব্রুয়ারি) পীরগাছা থানায় একটি সাধারণ ডায়েরি করেন তার বাবা আমির উদ্দিন। এ ঘটনার পাঁচ দিনের মাথায় নির্মাণাধীন একটি গুচ্ছগ্রামে মাটিচাপা অবস্থায় একটি মরদেহ দেখতে পেয়ে পুলিশকে খবর দেয় এলাকাবাসী। পুলিশ ঘটনাস্থলে গিয়ে মরদেহটি উদ্ধার করলে ফিরোজের পরিবার সেটি শনাক্ত করে।হত্যাকাণ্ডে জড়িত সন্দেহে আটককৃত চার যুবকরা হলেন, উপজেলার কাবিলাপাড়া গ্রামের শফিকুল ইসলামের ছেলে টিপু (২৬), মৃত আওয়াল মিয়ার ছেলে শাহিন মিয়া (২৫), মতিল চৌকিদারের ছেলে সুলতান হোসেন ও পাশ্ববর্তী দোয়ানীগ্রামের নুর মোহাম্মদের ছেলে জাহিদুল ইসলাম (২৪)। ঘটনার দিন কান্দি বাজারের একটি চায়ের দোকানে ফিরোজের সঙ্গে আটক হওয়া ওই যুবকরা এক সঙ্গে ছিলেন বলে জানান এলাকাবাসী।নিহতের ফিরোজের বাবা আমির উদ্দিন জানান, 'আমার ছেলের সঙ্গে কারও শত্রুতা নেই। তবে নিখোঁজের দিন তার সঙ্গে লক্ষাধিক টাকা ছিল। ওই টাকা হাতিয়ে নিতেই তাকে পরিকল্পিতভাবে হত্যা করা হয়েছে।'আরও পড়ুনঃ রংপুরে একদিনের ব্যবধানে দুই শিশু ধর্ষণপীরগাছা থানা পুলিশের ভারপ্রাপ্ত কর্মকর্তা (ওসি) রেজাউল করিম জানান, 'পুলিশ ঘটনাস্থলে পৌঁছে নিহতের মরদেহের সুরতহাল প্রতিবেদন তৈরি করেছে।'ইত্তেফাক/নূহু



12029,27846
তিন বছর প্রশাসনের দ্বারে ঘুরেও ক্ষতিপূরণ জোটেনি!
সারাদেশ
প্রকাশ : ১১ ফেব্রুয়ারি ২০১৯, ১৬:৫৬
শরণখোলায় পানি উন্নয়ন বোর্ডের (পাউবো) ৩৫/১ পোল্ডারের বলেশ্বর নদীর বেড়িবাঁধের দুই পাশে প্রায় ছয় কিলোমিটার এলাকা বনায়ন করা হয়েছিল। সে বনায়নের রক্ষণাবেক্ষণের দায়িত্বে থাকা এবং মেয়াদ শেষে গাছ বড় হলে তার লভ্যাংশের ভাগ পাওয়ার আশায় থাকা মানুষগুলো বঞ্চিত হয়েছে। নির্ধারিত সময়ের অনেক আগে গাছগুলো কেটে নেওয়ায় তারা ক্ষতিগ্রস্ত।ক্ষতিগ্রস্ত পরিবারের সংখ্যা ১৩টি। তারা হতদরিদ্র ইএস (ইম্ব্যাঙ্কমেন্ট শেল্টার) পরিবার।  তারা তিন বছর ধরে ক্ষতিপূরণের দাবিতে পাউবোর উর্ধ্বতন মহলসহ প্রশাসনের দ্বারে দ্বারে ধর্ণা দিয়ে ফিরছে। বাংলাদেশ পানি উন্নয়ন বোর্ড ও ইএস পরিবারের মধ্যে চুক্তিনামা সূত্রে জানা যায়, পানি উন্নয়ন বোর্ডের ২০০২ সালের শুরু করা ওই বনায়ন ২৫ বছর মেয়াদি। যার রক্ষনাবেক্ষণের দায়িত্ব দেওয়া হয় বাঁধের পাশে বসতি স্থাপনকারী ইএস পরিবারগুলোকে। মেয়াদ শেষে গাছের সম্পূর্ণ মালিকানাও পাবেন রক্ষণাবেক্ষণকারীরা। ওই মেয়াদে নিয়মিত বাঁধ রক্ষণাবেক্ষণ, বনায়ন তৈরি ও রক্ষনাবেক্ষণ করবে ইএস পরিবারগুলো। এজন্য প্রত্যেক পরিবারকে প্রথম বছর নয় হাজার টাকা, দ্বিতীয় বছর আট হাজার, তৃতীয় বছর সাত হাজার এবং চতুর্থ বছর ছয় হাজার ৫০০ টাকা করে পারিতোষিক ভাতাও দেওয়া হয়।২০১৬ সালে বিশ্ব ব্যাংকের অর্থায়নে পাউবোর ৩৫/১ পোল্ডারে টেকসই বেড়িবাঁধ নির্মানের কাজ শুরু হয়। এজন্য বাগেরহাটের পানি উন্নয়ন বোর্ডের নির্বাহী প্রকৌশলী খুশী মোহন সরকার ২০১৭ সালের ৫ জানুয়ারি ৩৮ (৫) নম্বর স্মারকের এক আদেশে দেন। সে আদেশ অনুযায়ী ইএস পরিবার গাছের সম্পূর্ণ মালিকানা এবং শতভাগ সুবিধা ভোগ করবে বলে উল্লেখ করে তাদের গাছ সরিয়ে নিতে বলা হয়। এর পর পূর্ণ মেয়াদের ক্ষতিপূরণ দেওয়ার আশ্বাস দিয়ে প্রত্যেক পরিবারকে পরিচয় পত্র প্রদান করে সিইআইপ-১ প্রকল্প কর্তৃপক্ষ। অথচ গাছ সরিয়ে নেওয়ার তিন বছর অতিবাহিত হলেও প্রতিশ্রুত ক্ষতিপূরণ না পেয়ে হতাশ হয়ে পড়েছে পরিবারগুলো।ইএস পরিবারের সদস্যদের মধ্যে মো. আঙ্গুর ফরাজী, সালেহা বেগম, আ. রউফ হাওলাদার জানান, তারা গাছগুলো নিয়ে একটি সুন্দর ভবিষ্যতের স্বপ্ন দেখেছিলেন। কিন্তু সে স্বপ্ন তো পূরণ হলোই না এখন ক্ষতিপূরণটাও জুটছে না!এ ব্যাপারে খোন্তাকাটা ইউনিয়ন পরিষদের চেয়ারম্যান মো. জাকির হোসেন খান মহিউদ্দিন বলেন, 'বাঁধের কাজ শুরু করার সময় গাছের সম্পূর্ণ ক্ষতিপূরণ দেওয়ার আশ্বাস দিয়েছিল সিইআইপি কর্তৃপক্ষ। কিন্তু পরবর্তীতে তারা ক্ষতিপূরণ দিতে অস্বীকার করে।'আরও পড়ুনঃ নিখোঁজের পাঁচ দিন পর যুবকের অর্ধগলিত লাশ উদ্ধারউপকূলীয় বাঁধ উন্নয়ন প্রকল্প, ফেজ-১ (সিইআইপি-১) এর খুলনার নির্বাহী প্রকৌশলী মো. আশরাফুল আলম বলেন, 'কাজ শুরুর তিন মাস আগেই ইএস পরিবারকে তাদের গাছ সরিয়ে নিতে বলা হয়। ওই গাছ বিক্রি করে প্রাপ্ত অর্থের মালিকও তারা। কিন্তু গাছের পূর্ণাঙ্গ মেয়াদের ক্ষতিপূরণ দেওয়ার কথা ছিলো কিনা সেটা তার জানা নেই।'ইত্তেফাক/নূহু



12030,27847
‘বাংলাদেশিরাই বাংলাকে বেশি ভালোবাসে’, পশ্চিমবঙ্গে আক্ষেপ
বিশ্ব সংবাদ
প্রকাশ : ১১ ফেব্রুয়ারি ২০১৯, ১৭:০২
কলকাতা বইমেলা



12031,27848
বইমেলায় রণজিৎ সরকারের ছয় বই
অন্যান্য
প্রকাশ : ১১ ফেব্রুয়ারি ২০১৯, ১৭:০৬
অমর একুশে বইমেলায় কথাসাহিত্যিক রণজিৎ সরকারের ছয়টি বই এসেছে। ছয়টি বইয়ের বিষয় ভিন্ন ভিন্ন। অধ্যয়ন থেকে এসেছে পঞ্চশ বর্ণমালা দিয়ে পঞ্চাশটি গল্প লেখা হয়েছে ইতিহাস-ঐতিহ্য নিয়ে। এতে শিশু-কিশোরা বর্ণমালা ও অলংকরণ দেখে অনেক কিছু জানতে পারবে।এছাড়া বাবুই থেকে এসেছে পরির সাথে দেশ ঘুরি। বাংলাদেশের ৬৪ জেলার বিখ্যাত জায়গাগুলো গল্পে গল্পে বর্ণনা করা হয়েছে। শিশু কিশোররা পড়লে তারা দেশের জায়গাগুলো দেখের ইচ্ছা হবে। এবং ওই জায়গাগুলো সম্পর্কে জানতে পারবে অনেক কিছু। বইটির মূল্য ২৫০ টাকা।বেহুলাবাংলা থেকে এসেছে বড়দের গল্পের বই। বইটির নাম ‘প্রেম জ্বলে ডুবে যাই’ বইটিতে ১২ টি গল্প রয়েছে। কয়েকটি গল্প প্রেমের রয়েছে। এ ছাড়াও মুক্তিযুদ্ধ, সামাজিক ও পারিবারিক জীবনের বাস্তবতা নিয়ে গল্পগুলো লেখা হয়েছে। বইটির মূল্য ২০০ টাকা।আরো পড়ুন: সংরক্ষিত তালিকা থেকে বাদ পড়লেন শিরিনা নাহারজ্ঞানজ্যোতি প্রকাশনী থেকে এসেছে শিশু-কিশোরদের বাংলাদেশ সম্পর্ক। বইটি নাম ‘ছোটদের জানা-অজানা প্রিয় বাংলাদেশ’। বইটিতে বাংলাদেশের বিভিন্ন বিষয় নিয়ে ছয়টি গল্প রয়েছে।মনন প্রকাশ থেকে এসেছে শিশু-কিশোরদের শিক্ষামূলক গল্পের বই ক্লাসের ফার্স্ট বয় লাস্ট বয়। বইটি দশটি গল্প রয়েছে।টাঙ্গন প্রকাশ থেকে এসেছে শিশু-কিশোরদের গল্পের বই। বইটির নাম দিয়ার বন্ধু টিয়া। বইটিতে একটি গল্পে রয়েছে।ইত্তেফাক/বিএএফ



12034,27851
এবারও বেড়েছে হজযাত্রার খরচ
জাতীয়
প্রকাশ : ১১ ফেব্রুয়ারি ২০১৯, ১৭:২৮
হজযাত্রায় এবারও খরচ বেড়েছে বলে জানা গেছে। সরকারি ও বেসরকারি দুই জায়গাতেই খরচ বাড়ল।সোমবার মন্ত্রিসভা বৈঠকে ‘জাতীয় হজ ও ওমরাহ নীতি-২০১৯’ এবং ‘হজ প্যাকেজ-২০১৯’ এর খসড়া অনুমোদন দেওয়া হয়। প্রধানমন্ত্রী শেখ হাসিনা এতে সভাপতিত্ব করেন। সভা শেষে মন্ত্রিপরিষদ সচিব মোহাম্মদ শফিউল আলম সাংবাদিকদের এ তথ্য জানান। তিনি জানান, সরকারি ব্যবস্থাপনায় হজে যেতে প্যাকেজ-১ এ এবার চার লাখ ১৮ হাজার ৫০০ টাকা এবং প্যাকেজ-২ এ তিন লাখ ৪৪ হাজার টাকা লাগবে। গত বছর প্যাকেজ-১ এ তিন লাখ ৯৭ হাজার ৯২৯ টাকা এবং প্যাকেজ-২ এ তিন লাখ ১৯ হাজার ৩৫৫ টাকা নির্ধারিত ছিল।আরও পড়ুন: সড়ক দুর্ঘটনায় নিহত ফাইজার পরিবারকে ১লাখ টাকা দিতে হাইকোর্টের নির্দেশইত্তেফাক/এমআই 



12035,27852
পোশাকে বর্ণিল রোমান্টিকতা
ফিচার
প্রকাশ : ১২ ফেব্রুয়ারি ২০১৯, ০০:০০
ভালোবাসার রঙে নিজেকে বর্ণিল সাজে সাজাতে চাই মানানসই পোশাক ও অনুষঙ্গ। কোথায় পাবেন সেই পোশাকটি? ভালোবাসা দিবসের বর্ণিল পোশাকের খবর নিয়ে এবারের আয়োজনn   নওশীন শর্মিলী ভালোবাসা দিবসে নতুন পোশাক সব সময়ই ভালোলাগার অনুভূতি দেয়। ভালোবাসার দিন বলে কথা। যদিও একদিনের ভালোবাসায় হয়তো কেউই বিশ্বাসী নয়। তারপরও একটি বিশেষ দিনে ভালোবাসার আলাদা একটা গুরুত্ব তো অবশ্যই থাকে। কেননা একটি দিন ভালোবাসার স্পেশাল দিন মানে প্রিয় মানুষটিকে চমকে দেওয়ার বিষয় তো থাকেই। আর তাই তো নিজের উপস্থাপনা কিংবা উপহার দিয়ে মুহূর্তেই প্রিয় মানুষকে সারপ্রাইজ দিতে পারেন। তবে সবকিছুর আগে ভালোবাসা দিবসে নিজেকে পোশাক-আশাক থেকে শুরু করে সবকিছুতেই একটু ভিন্নভাবে উপস্থাপনের চেষ্টা করতে পারেন। ঠিক যেমনটি বিভিন্ন ফ্যাশন হাউসে পাবেন ভালোবাসা দিবস উপযোগী বিভিন্ন পোশাক। এবারও ভালোবাসা দিবসে ফ্যাশন ডিজাইনাররা যুগল পোশাকের ডিজাইন করেছেন। এতে পরিবারের সকলের উপযোগী করে পোশাকের উপস্থাপনায় আনা হয়েছে মেলবন্ধন। সালোয়ার-কামিজ, পাঞ্জাবি কিংবা শাড়ি সবকিছুতেই থাকছে ফেব্রিক, ডিজাইন বা মোটিফের যুগল উপস্থাপনা। সালোয়ার-কামিজ আর কুর্তার প্যাটার্নে এবারও থাকছে লং ও গাউন স্টাইল, কিছু কাটিংয়ে থাকছে ঘের ও বডি ফিটিংস। মূলত ভালোবাসা দিবসকে সামনে রেখে পোশাক ডিজাইনাররা যুগল আর পরিবারের সদস্যদের কথা চিন্তা করে একই রঙের পোশাক তৈরি করেছেন। দেশীয় ফ্যাশন হাউস কে ক্র্যাফটের ভালোবাসা দিবসের কালেকশনে রয়েছে নতুন নতুন ডিজাইনের শাড়ি, টপস, কুর্তি, স্কার্ট-টপস, সালোয়ার-কামিজ, শার্ট, কটি ইত্যাদি। এছাড়াও থাকছে যুগল পোশাকের বিশেষ আয়োজন। রং হিসেবে প্রাধান্য পেয়েছে ম্যাজেন্টা, লাল, বেগুনি, গোন্ডেন ইয়েলো, অরেঞ্জ ও ব্রিক রেড। পোশাকগুলোর ডিজাইন, কম্পোজিশন ও কালারে থাকছে তারুণ্যের অনুভূতি আর এ কালেকশনের যৌক্তিক মূল্যসীমা ক্রেতাদের দেবে স্বাচ্ছন্দ্য। পোশাকের সঙ্গে থাকছে বিভিন্ন রকমের ফ্যাশন এক্সেসরিজ। কে ক্র্যাফটের সিনিয়র ডিজাইনার শাহাজাদা খান বলেন, ‘বিশেষ দিন কিংবা উত্সবে মূলত প্রিয়জনের সঙ্গে মিলিয়ে অনেকেই একই রকম পোশাক পরে থাকে। সে কারণে রঙ বাংলাদেশের পোশাকগুলোতে একটু রঙের বাহার ব্যবহার করা হয়েছে। এসব পোশাকে একই রকমের এমব্রয়ডারি, ব্লক, স্ক্রিন প্রিন্ট, অ্যাপলিকসহ মিক্সড মিডিয়ার কাজ রয়েছে। দামের ক্ষেত্রে এমনভাবে রেঞ্জ ঠিক করা হয়েছে যেন সবাই কিনতে পারেন। এ বছর ভ্যালেন্টাইন ডের জন্য বেশকিছু নতুন ডিজাইনের পোশাক আনা হয়েছে। পোশাকের প্যাটার্ন ও রঙের ক্ষেত্রে রয়েছে ভিন্নতা।’ ভ্যালেন্টাইনস ফ্যাশনে লাল, নীলসহ উজ্জ্বল রঙকে প্রাধান্য দিয়েছে ফ্যাশন হাউসগুলো। শাড়ি, থ্রিপিস, পাঞ্জাবি, ফতুয়া, শার্ট, শীতের শাল, ইত্যাদিতে ব্যবহার করা হয়েছে সুতি কাপড়। কাজ হয়েছে ব্লক, স্প্রে, বাটিক, স্ক্রিন প্রিন্ট, টাই-ডাই, এমব্রয়ডারি, অ্যাপলিকের। সব পোশাকে ফুটিয়ে তোলা হয়েছে ভালোবাসার সমার্থক অনেক ধরনের মোটিফ। উচ্ছলতা-উজ্জ্বলতায় ভরা এই দিনে নতুন নতুন পোশাকের কালেকশন সাজিয়েছে আমাদের দেশীয় ফ্যাশন হাউসগুলো। কে ক্র্যাফট, নিপুণ, বেয়ন্ড সাদাকালো, অঞ্জন’স, বিশ্বরঙ, বাংলারমেলা, রঙ বাংলাদেশ, নিপুণ, বিবিআনা, নিত্যউপহারসহ বেশকিছু হাউসের আউটলেটে আপনি পাবেন ভালোবাসা দিবসের চমত্কার সব পোশাক। এছাড়াও আজিজ সুপার মার্কেটে বেশকিছু দোকানেও পাবেন এই স্পেশাল দিনের নানা রঙের পোশাক। সুতি কাপড়ে স্ক্রিনপ্রিন্ট, ব্লক, সিকোয়েন্সের মিশেলে ফ্লোরাল ও ঐতিহ্যবাহী আল্পনার মোটিফে তৈরি হয়েছে পোশাকগুলো। প্রতিটি পোশাকে উজ্জ্বল রং প্রাধান্য পেয়েছে। মেয়েদের জন্য রয়েছে শাড়ি, সালোয়ার-কামিজ, ফতুয়া ও পাঞ্জাবি। ছেলেদের জন্য থাকছে পাঞ্জাবি। এসব পোশাকের বেশিরভাগই সুতি। শাড়ি, থ্রিপিস, পাঞ্জাবি, ফতুয়া, শার্ট, শীতের শাল ইত্যাদিতে ব্যবহার করা হয়েছে সুতি কাপড়। ফ্যাশন হাউসগুলোতে পোশাকের পাশাপাশি পাবেন নানা ধরনের গিফট বক্স। ভালোবাসার রং লাল। তাই বলে সবকিছু লাল পরলে ভালো লাগবে না। শাড়ি, ব্যাগ কিংবা জুতাসহ অন্যান্য দু-একটি অনুষঙ্গ রাখতে পারেন লাল রঙের। শাড়ি পরার ধরনে বাঙালিয়ানা আনতে পারলে ভালো হয়। চাইলে তাজা ফুল জড়াতে পারেন চুলে বা হাতে। জিন্স, ফতুয়া, টপস, সালোয়ার-কামিজের সঙ্গে কপারের বড় বালা সুন্দর লাগবে। আবার পোশাকটা লাল হলে অনুষঙ্গ একদম বাদও দিতে পারেন। সময়কে ধরে রাখতে আপনার পোশাকের স্টাইল হওয়া চাই সময়োপযোগী। তাই ভালোবাসার দিনে পোশাক ও অনুষঙ্গে ব্যক্তিত্ব ফুটিয়ে তুলতে হবে নান্দনিকভাবেই।               মডেল    রাজ ও তৃণ             পোশাক    কে ক্র্যাফট                  ছবি    বিশ্বজিত্ সরকার



12036,27853
বগুড়ায় ১২ উপজেলায় আওয়ামী লীগের প্রার্থী ঘোষণা
সারাদেশ
প্রকাশ : ১১ ফেব্রুয়ারি ২০১৯, ১৭:৩০
আসন্ন উপজেলা পরিষদ নির্বাচনে বগুড়ার ১২ উপজেলায় চেয়ারম্যান পদে প্রতিদ্বন্দ্বিতা করার জন্য ১২ প্রার্থীর নাম চূড়ান্ত করেছে জেলা আওয়ামী লীগ। বগুড়া জেলা আওয়ামী লীগের একটি সূত্র জানয়, দুই ধাপে প্রায় ৪০ জনের সাক্ষাৎকার নেওয়া হয়েছে জানুয়ারি শেষের দিকে। এর পর সম্ভাব্য প্রার্থীদের যাচাই বাছাই করে তালিকা মনোনয়নের জন্য ঢাকায় দলের কেন্দ্রীয় মনোনয়ন বোর্ডে পাঠিয়ে দেওয়া হয়েছে।আরো পড়ুন: ‘বাংলাদেশিরাই বাংলাকে বেশি ভালোবাসে’, পশ্চিমবঙ্গে আক্ষেপ১২ উপজেলা পরিষদের চেয়ারম্যান পদে দলের মনোনয়ন প্রত্যাশী হিসেবে আওয়ামী লীগ জেলা কমিটি যাদের নাম চূড়ান্ত করেছে তারা হলেন সোনাতলায় জেলা আওয়ামী লীগ নেতা মিনহাদুজ্জামান লিটন, সারিয়াকান্দিতে উপজেলা সভাপতি সাহাদারা মান্নান, শেরপুরে জেলা আওয়ামী লীগের সাধারণ সম্পাদক মজিবর রহমান মজনু, আদমদীঘিতে উপজেলা আওয়ামী লীগের সাধারণ সম্পাদক সিরাজুল ইসলাম খান রাজু, শিবগঞ্জে উপজেলা আওয়ামী লীগের সভাপতি আজিজুল হক, ধুনটে উপজেলা আওয়ামী লীগের সাধারণ সম্পাদক আব্দুল হাই খোকন, গাবতলীতে উপজেলা আওয়ামী লীগের সভাপতি এ এইচ আযম খান, দুপচাঁচিয়ায় উপজেলা আওয়ামী লীগের সাধারণ সম্পাদক ফজলুল হক, কাহালুতে উপজেলা আওয়ামী লীগের সাধারণ সম্পাদক আব্দুল মান্নান, নন্দীগ্রামে যুবলীগের সাবেক নেতা রেজাউল আশরাফ জিন্নাহ, শাজাহানপুরে উপজেলা আওয়ামী লীগের সাধারণ সম্পাদক তালেবুল ইসলাম ও সদরে উপজেলা আওয়ামী লীগের সভাপতি আবু সুফিয়ান শফিক। ইত্তেফাক/অনি



12037,27854
বসন্ত দিনের সাজ
ফিচার
প্রকাশ : ১২ ফেব্রুয়ারি ২০১৯, ০০:০০
প্রকৃতিতে বিরাজ করছে মন উদাস ও চঞ্চল সমীরণের উচ্ছ্বাসের আবহ। ফুলে ফুলে উড়ছে রঙিন প্রজাপতি। প্রকৃতির মতো তরুণ-তরুণীদের মনেও ছড়িয়ে পড়ে বসন্তের রঙের আভা। বাসন্তের প্রথম দিনে আপনি নিজেকে কীভাবে সাজাবেন, সেই পরামর্শ জানিয়েছেন মেরিনা আহমেদ আগামীকাল বুধবার বাঙালির প্রিয় বসন্তবরণ উত্সব। ফাগুনের প্রথম দিনে বাসন্তী রঙের শাড়ি, খোঁপায় গাঁদা ফুলের মালা, হাতভর্তি চুড়ি, কপালে লাল টিপ। এতেই ফুটে ওঠে বাঙালি নারীর ফাগুনের প্রকৃত সাজ। প্রকৃতিতে এখন রঙের এমন ছড়াছড়ি, তাই সাজপোশাকে চাই একটু ভিন্নতা। শাড়িটা একরঙা, পাড়ে বর্ণিলতা। শাড়িটা যেহেতু এক রঙের, তাই ব্লাউজটা যেন বেশ বাহারি হয়। যেমন—হালকা হলুদ জমিন ও কমলা পাড়ের শাড়ির সঙ্গে লাল ব্লাউজ মানানসই। কমলা রঙের ব্লাউজ পরতে পারেন হালকা সবুজ জমিন হলুদ পাড়ের শাড়ির সঙ্গে। কম বয়সী মেয়েরা ব্লাউজের গলাটা বড় পরতে পারেন। স্লিভলেস ব্লাউজ পরলে শাড়িটা এক প্যাঁচে না পরাই ভালো। ফাগুনের প্রথম দিনে ঘটি হাতা, খাটো হাতার ব্লাউজের আবেদন তো আছেই। ব্লাউজে ছোট ঘণ্টা, কলকা ব্যবহার করা যেতে পারে। শাড়ির সঙ্গে কনট্রাস্ট করে ব্লাউজের রঙটা বেছে নিন। স্লিভলেস ব্লাউজ পরলে শুধু তাজা ফুলের বাজুবন্ধ পরতে পারেন। গলায় বা হাতে যেকোনো একটি গয়না পরতে পারেন। আর যদি মন চায় তো ফুলের গয়না বানিয়ে পরতে পারলে তো আপনি হয়ে উঠবেন অনন্যা। সেইসঙ্গে পরতে পারেন বসন্তের সালোয়ার-কামিজ ও ফতুয়া। আমাদের দেশীয় ফ্যাশন হাউসগুলোতে পাবেন বাহারি ডিজাইনের বাসন্তী সালোয়ার-কামিজ ও ফতুয়া। আপনি যদি শাড়ি না পরে সালোয়ার-কামিজ বা ফতুয়া পরেন, তবে সঙ্গে সাজসজ্জার বিষয়টির দিকেও বিশেষ নজর দিতে হবে। শাড়ি পরার ক্ষেত্রে এক প্যাঁচেতেই বেশ মানাবে ফাগুনের প্রথমদিনে। ফাগুনেও শীতের হালকা আমেজ থেকে যায়। তাই মেকআপ খুব গাঢ় না করে হালকা করে সেজে নেওয়াই ভালো। কারণ দিনের রোদে মেকআপ নষ্ট হয়ে যেতে পারে। মেকআপ নেওয়ার আগে মুখ মেকআপ উপযোগী করে তুলতে ভালোভাবে ক্লিনজিং করে নিন। এবার ময়েশ্চারাইজিং ক্রিম লাগিয়ে নিন। ১০ মিনিট পর ফাউন্ডেশনের সঙ্গে কয়েক ফোঁটা পানি মিশিয়ে মুখমণ্ডলে লাগিয়ে নিন। ফাউন্ডেশন মসৃণভাবে ত্বকে মিশিয়ে নিন। তারপর হালকা ফেসপাউডার বুলিয়ে নিন। ত্বকের রঙের সঙ্গে মিলিয়ে শেড নির্বাচন করুন। এবার চোখদুটোকে সাজিয়ে নিন একটু গাঢ় করে মাশকারা, আইলাইনার, কাজল ও হালকা আইশ্যাডো দিয়ে। অবশেষে লিপস্টিক আর কপালে একটি লাল রঙের বড় টিপ। হালকা লিপগ্লস বুলিয়ে নিতে পারেন ঠোঁটে। লিপলাইনার একটু গাঢ় রঙের বেছে নিন। ফাগুনের প্রথম দিনের সাজ এখন আর একই ঢঙে সীমাবদ্ধ নেই। যেমন ফুল শুধু খোঁপা নয়, চুলের নানা রকম স্টাইলের সঙ্গে ভিন্ন ভিন্ন ফুল ও ফুলের মালা ব্যবহার করা হচ্ছে হাতে, কপালে। ফাগুনকে বরণ করতে একটু অন্য রকমভাবে সাজতে পারেন তরুণীরা নিজস্ব স্টাইলে। প্রকৃতিতে এখন বসন্তের ছোঁয়া। তাই চারিদিকে ফুলের ছড়াছড়ি। শীত যেতে না যেতেই প্রকৃতি মেতেছে পাতা ঝরার খেলায়। গাছে গাছে ফুলের আনাগোনা। দুয়ারে কড়া নাড়ছে দখিনা বাতাস। এ জগতে ফুলই একমাত্র উপাদান, যা দিয়ে সবচেয়ে সুন্দর মুহূর্তগুলোকে বরণ করা যায়। এই সময়টায় মানুষের মন অনেক উত্ফুল্ল থাকে। এ সময় প্রকৃতি আমাদের যে ফুলগুলো দেয়, তা আমরা বছরের অন্য সময়ে পাই না। চারদিক হলুদ রঙের গাঁদা ফুলে ভরে যাচ্ছে। বসন্তে আমরা যেসব ফুলের ছোঁয়া পাই, তা আমরা জীবনের অনেক জায়গায় অনেকভাবে ব্যবহার করতে পারি। ফুল মেয়েদের কাছে এখন অনেক পছন্দের একটি অলঙ্কার। নানা ধরনের ফুল তারা খোঁপায় ব্যবহার করতে পারছে। জুয়েলারি হিসেবে হাতে, গলায়, কানে, কোমরে ফুল দিয়ে সাজতে পারেন ফাগুনের প্রথম দিনে। সৌন্দর্যকে আরও বাড়িয়ে তুলতে ফুল অনেক গুরুত্বপূর্ণ ভূমিকা পালন করে। উত্সবে চুল খোলা রাখতে পছন্দ করেন অনেকেই। এক্ষেত্রে এক পাশে ক্লিপ আটকে তার ওপর ফুল গুঁজে দিতে পারেন। অথবা কানের পাশ দিয়ে হালকাভাবে গুঁজে দিতে পারেন কয়েকটি ফুল। ফুল বড় হলে একটি, ছোট হলে তিন-চারটি। পিছনে চুল আটকানোর জায়গাটিতে আটকে দিতে পারেন পছন্দের ফুলটি। দুই পাশ থেকে চুল পেঁচিয়ে এনেও পুরো চুল খোলা রাখতে পারেন। এক্ষেত্রে দুল ও মেকআপের সঙ্গে মিলিয়ে সঠিক জায়গায় ফুলটিকে আটকে নিন। হালকা অথবা আঁটসাঁট করে খোঁপাও করে নিতে পারেন। খোঁপার চারপাশ দিয়ে মালা না পেঁচিয়ে একটু অন্যভাবেও পরতে পারেন। খোঁপার চারপাশ দিয়ে পরপর ছোট ফুল গেঁথে নিন অথবা একটি বড় ফুল খোঁপা ও কানের মধ্যে আটকে নিন। এতে আপনার চেহারায় ফুটে উঠবে সুন্দর লুক।  



12038,27855
হেঁটে হেঁটে হাকালুকি
ফিচার
প্রকাশ : ১২ ফেব্রুয়ারি ২০১৯, ০০:০০
n  শিমুল খালেদ টিলা থেকে নিচে নামার সময় দেখতে পেলাম অপরূপ সেই দৃশ্য। কমলালেবুর মতো ছোট ছোট পাতা আর সরু কাণ্ডের আগর গাছের বন, তার নিচের অংশে যেন জমাট বেঁধে আছে মেঘদল। দেখতে মেঘের মতোই এই জমাট বাধা ঘন কুয়াশা। এখানে যেন থমকে আছে বিশ্বচরাচর! প্রকৃতির নীরবতায় যেন সম্মতি জানিয়েছে গাছের পাতারাও। নড়ছে না কেউ কোথাও।আসলে সাতসকালে আমরা বেরিয়েছি হাকালুকি হাওড়ের উদ্দেশে। দেশের বৃহত্তম হাওড় হাকালুকি। যা বড়লেখা, জুড়ি, কুলাউড়া, ফেঞ্চুগঞ্জ উপজেলা ছাড়াও সিলেট ও মৌলভীবাজারের আরও কয়েকটি উপজেলাজুড়ে ছড়িয়ে আছে। তাই একাধিক পথে হাকালুকিতে যাওয়া যায়। আমাদের প্ল্যান ছিল, এবার প্রচলিত পথের বদলে নতুন কোনো পথে হেঁটে হাকালুকিতে বেড়াতে যাওয়া। সেই উদ্দেশ্য নিয়ে বন্ধু সৌরভের বাড়ি রতুলীতে গিয়ে ডেরা বেঁধেছিলাম আগের দিনই। খুব ভোরেই মারুফ এসে পৌঁছার পর কনকনে ঠাণ্ডার মধ্যে তিনজন বেরিয়ে পড়লাম। রতুলীর পরই পড়ল কামিলপুর। এই গ্রামেও সুগন্ধি বৃক্ষ আগরের দেখা মিলল পথে পথে। পাকা রাস্তা শেষ হয়ে এলে একটি ছড়ার পাশ দিয়ে এগিয়ে চললাম। এই শীতের মৌসুমেও ছড়াটি কানায় কানায় পূর্ণ। পানিও একদম টলটলে পরিষ্কার। সৌরভ জানাল ছড়াটির নাম মাধবগাঙ্গ। নাম শুনেই আন্দাজ করেছিলাম এর উত্স সম্পর্কে। মাধবকুণ্ড জলপ্রপাত থেকেই আসছে এ পানির প্রবাহ। মাধবগাঙ্গের পাড়জুড়ে কলমিবনের আধিপত্য। ছড়ার পাশের উর্বর জমিতে রবি শস্যের আবাদ দেখতে পেলাম। সর্ষে আর সয়াবিনের ফুল যেন হলুদ কার্পেটে মুড়িয়ে রেখেছে মাঠ। কলমিপাতা আর সর্ষে ফুলের পাঁপড়ি বেয়ে ঝরে পড়া মুক্তার দানার মতো শিশির বিন্দুতে মন জুড়িয়ে যায়। ফসলের মাঠ শেষ হয়েছে একটি টিলার পাদদেশে গিয়ে। টিলাটি ঘন বাঁশঝাড়ে ঢাকা। বাঁশবন আর ঝোপঝাড়ের ফাঁকে হাঁটার পথ খুঁজে নিলাম। টিলা থেকে বের হয়ে মাধবগাঙ্গের পাড়ে আবার নিজেদের আবিষ্কার করলাম। সামনেই পড়ল ধনুকের মতো বাঁকা একটি সেতু। সেতুটি পার হয়ে এসে পথের বাঁক পেরোতেই রাস্তা লাগোয়া একটি ঝোপ নড়েচড়ে উঠল। সচকিত হয়ে তাকাতেই সেখান থেকে বেরিয়ে এলো চার-পাঁচটি তিতির পাখি। তিতির গৃহপালিত পাখি হলেও সেটি এখন বেশ বিরল। তারা যেন অনাহুত আগন্তুকদের এ সময় আশা করেনি। তাই বিচিত্র শব্দে ডাকতে ডাকতে পালিয়ে যায়। তারপর শতবর্ষী একটি মসজিদের সামনে এসে পড়লাম। মসজিদটির নামফলক থেকে জানলাম, নির্মাণকাল ১৯০৪ সাল। এরপর হাঁটতে হাঁটতে আজিমগঞ্জ বাজার পিছনে ফেলে আমরা সালদীঘায় গিয়ে থামি। হাকালুকি পাড়ের শেষ গ্রাম এটাই। গ্রামটির মাঝ বরাবর চলে গেছে জুড়ি উপজেলা পর্যন্ত পাকা রাস্তা। দাসের বাজার থেকে শুরু হয়ে এই রাস্তাটির প্রায় পুরোটাই চলে গেছে হাওড়ের পাশ দিয়ে। বর্ষায় হাকালুকির উত্তাল ঢেউ এসে আছড়ে পড়ে এর গায়ে। কক্সবাজারের মেরিন ড্রাইভ রোডের আদলে এটিকে হাওড় ড্রাইভ রোড বললে অবশ্য মন্দ হতো না। সালদীঘা থেকে হাওড়ের দিকে চলে যাওয়া মেঠোপথ ধরে হাঁটার সময় রাস্তার একপাশে ঘন মুর্তার বন দেখতে পেলাম। এসব মুর্তা দিয়ে গ্রামবাংলার ঐতিহ্য শীতলপাটি বানানো হয়। মুর্তা বনের ফাঁকে ফাঁকে মাথা উঁচিয়ে আছে হিজল গাছ। হিজলের ডালে ডালে কানের দুলের মতো ঝুলে আছে হিজল বীজের লতা। ছবি তোলার ফাঁকে বাকি দুজন থেকে কিছুটা পিছিয়ে পড়েছিলাম। সৌরভের ডাক শুনে জোর পায়ে সামনে গেলাম। সে ঝোপের ফাঁক দিয়ে আঙুল তাক করে একটি হিজল গাছ দেখাল। তাকিয়ে দেখলাম গাছটিতে একটি খোড়ল। তার ভিতর কিছুটা ঘাস-পাতা। এ ধরনের খোড়লের ভিতর পেঁচা বাসা বানিয়ে থাকে। হাওড়পারের মানুষজন মেঠোপথের ধুলা উড়িয়ে বেরিয়ে পড়তে শুরু করেছে। হাকালুকির শিশির ভেজা সবুজ ঘাসের ওপর দিয়ে হেঁটে আমরা বেশ বড়সড় একটি জলার সামনে গিয়ে থামলাম। পুরো জলাটি লাল শাপলায় ভরপুর। রক্তিম আভায় ফুটে থাকা ফুলগুলো যেন একেকটি ঝলঝলে তারা। সূর্যের আলো কুয়াশার চাদর ভেদ করে তখনো না উঠতে পারলেও শাপলার আলোয় যেন ভরে আছে পুরো জলাটি। জলার পানিতে কয়েকটি পানকৌড়ি বিরামহীন ডুব দেওয়া আর ভুস করে মাথা তোলার খেলায় মেতেছিল। কিছু আবার আহারপর্ব সেরে বাঁশের কঞ্চিতে বসে পাখা ছড়িয়ে গা গরম করছিল। জলার পরিষ্কার পানিতে কিছু ডিঙি নাও ডুবিয়ে রাখা। হাওড়ে পানি বাড়লে এই নৌকাগুলোই হয়ে যাবে মানুষের চলাচলের একমাত্র উপায়। আমাদের বিমূঢ়তায় ছেদ ঘটিয়ে মাথার ওপর দিয়ে উড়ে গেল একঝাঁক পরিযায়ী পাখি। পাখির দলটি যাচ্ছে হাওড়ের আরও গভীরে। জলা পেরিয়ে আমরা হাওড়ের মাঝে কিছুটা উঁচু একটা জায়গায় এসে দাঁড়ালাম। বড় একটি পাকুড় গাছের নিচে দেখতে পেলাম শ্যাওলা ধরা পুরোনো পাকা দেয়াল। চারকোনা দেয়ালটির ভিতরেও বটপাকুড়ের চারা জন্মেছে। কাছেই পড়েছিল কিছু পরিত্যক্ত কাঠের টুকরো। কৌতূহল মেটানোর জন্য কাউকে খুঁজছিলাম। কিছুটা দূরে বোরো ধানের চারা বুনছিলেন একজন চাষি। তার কাছ থেকে জানলাম, এটা শ্মশানঘাট। আমরা হাওড়ের মাঝে জলার ধারে ধানক্ষেতের আল দিয়ে হাঁটতে থাকি। কিছুটা দূরেই ছিল নলখাগড়ার একটি ঝোপ। ঝোপটির কাছে যেতেই বাতাস কাঁপিয়ে উড়ে গেল একঝাঁক সরালি হাঁস। চোখের ঘোর কাটিয়ে দেখি ডানার জল ফেলে তাদের উড়ে যাওয়া। এরপর আরেকটু সামনে গিয়ে দেখা পেলাম লম্বা লম্বা পায়ের অনেকগুলো সাদা বক। কোনোটা মেপে মেপে পা ফেলে কাদার ভিতর ঠোঁট ডুবিয়ে শিকার খুঁজছে। কোনোটা আবার একপায়ে দাঁড়িয়ে পালকগুলো ফুলিয়ে যেন ধ্যানে মগ্ন। মাথার ওপর দিয়ে তীক্ষ স্বরে একটি মেছো ঈগল হাওড়ের জলায় ছোঁ মেরে উড়ে গিয়ে দূরে একটি গাছের উঁচু ডালে বসল। কুয়াশার চাদর ভেদ করে সূর্য ওঠার পর রোদ গায়ে চড়তে থাকলে আমরা পাকুড় গাছটির ছায়ায় ফিরে গেলাম।কিভাবে যাবেন :বড়লেখা হয়ে হাকালুকি হাওড়ে যেতে চাইলে ধরতে হবে ঢাকা-বিয়ানিবাজার রুটের বাস। ভাড়া পড়বে পাঁচশ টাকা। বাস নামিয়ে দেবে বড়লেখায়। এছাড়া সিলেটের ট্রেনে কুলাউড়ায় নেমে লোকাল পরিবহনেও বড়লেখায় যাওয়া যাবে। মানসম্পন্ন হোটেল পাবেন বড়লেখা বাজারে। বড়লেখা বাজার থেকে হাওড় পর্যন্ত রিজার্ভে সিএনজি পাওয়া যায়। তবে ভোরের হাওড় দেখার সবচেয়ে ভালো উপায় হলো হাওড়ের ধারেকাছে কোথাও ক্যাম্পিং করে থাকা।  



12039,27856
নারায়ণগঞ্জে অন্তঃসত্ত্বা ইউএনওকে ওএসডি, তদন্তের নির্দেশ প্রধানমন্ত্রীর
জাতীয়
প্রকাশ : ১১ ফেব্রুয়ারি ২০১৯, ১৭:৩২
নারায়ণগঞ্জ সদর উপজেলা নির্বাহী কর্মকর্তা হোসনে আরা বেগম বীনাকে ওএসডির ঘটনার তদন্তের নির্দেশ দিয়েছেন প্রধানমন্ত্রী শেখ হাসিনা। সোমবার সকালে তিনি জনপ্রশাসন সচিব ফয়েজ আহম্মদকে তদন্ত করে ব্যবস্থা নেওয়ার নির্দেশ দেন। বিভিন্ন গণমাধ্যমে ইউএনওকে ওএসডির খবরটি প্রকাশ হলে সেটি প্রধানমন্ত্রীর নজরে আসে৷ পরে তিনি এ নির্দেশ দেন। বিষয়টি সুষ্ঠু তদন্ত শেষে হোসনে আরা বেগম বীনাকে ভালো কোথাও বহালেরও নির্দেশনা দেন প্রধানমন্ত্রী শেখ হাসিনা। এদিকে অন্তঃসত্ত্বা হোসনে আরা বেগম বীনাকে টেনশনমুক্ত ভাবে বিশ্রামে রাখতে ওএসডি করা হয়েছে বলে জনপ্রশাসন মন্ত্রণালয়ের অতিরিক্ত সচিব (এপিডি) শেখ ইউসুফ হারুন বলেন। গত ৪ ফেব্রুয়ারি হোসনে আরা বেগম বীনাকে ওএসডি (বিশেষ ভারপ্রাপ্ত কর্মকর্তা) করা হয়। এরপর গত ৮ ফেব্রুয়ারি রাতে ইউএনও হোসনে আরা বীনা সামাজিক যোগাযোগ মাধ্যম ফেসবুকের নিজ একাউন্টে একটি স্ট্যাটাস দিয়েছেন। যা নিয়ে তোলপাড় চলছে প্রশাসনে। ফেসবুক স্ট্যাটাসটি হুবুহু তুলে ধরা হলো- ‌‘আমি ব্যক্তিগত বিষয়গুলো সাধারণত ফেসবুকে খুব একটা শেয়ার করি না। তবে আজ মনে হল এখন চুপ করে থাকাটাও অন্যায়। তাই আজ আর না, আজ আমি বলবো আমি হোসনে আরা বেগম, উপজেলা নির্বাহী অফিসার নারায়ণগঞ্জ সদর, মাত্র ৯ মাস পূর্বে আমি এ পদে যোগদান করি। আমার দীর্ঘ ৯ বছরের দাম্পত্য জীবনে বহু চেষ্টা চিকিৎসার পরও আমরা কোন সন্তান লাভ করতে পারিনি। কিন্তু পাঁচ মাস পূর্বে আমি জানতে পারি, আমি দু’মাসের সন্তানসম্ভবা। এ ঘটনা আমার জীবনে সৃষ্টিকর্তার অপার রহমত ছাড়া আর কিছুই নয় এ বিশ্বাস আমি প্রতিনিয়ত বুকে ধারণ করেছি। এ বিশ্বাস ও স্বপ্ন বুকে নিয়ে অনাগত সন্তানের আগমনের অপেক্ষায় দিন গুনছিলাম। উল্লেখ্য, আমি আমার বাবুকে পেটে নিয়েই একাদশ জাতীয় সংসদ নির্বাচনের সহকারি রিটার্নিং অফিসার হিসেবে দায়িত্ব পালন করি। উপজেলা নির্বাহী অফিসার হিসেবে আমি নারায়ণগঞ্জ ৪ ও নারায়ণগঞ্জ ৫ আসনের আংশিক নির্বাচন অত্যন্ত সফলভাবে সম্পন্ন করি। একজন নারী কর্মকর্তা হিসেবে অজুহাত, ফাঁকিবাজি এই বিষয়গুলোকে কখনই পুঁজি করিনি। যখন যে পদে কাজ করেছি চেষ্টা করেছি শতভাগ নিষ্ঠার সাথে দায়িত্ব পালন করতে। সন্তানসম্ভবা হয়েও এর কোন ব্যতিক্রম আমি করিনি। অথচ আমি সন্তানসম্ভবা হয়েছি শোনার পর থেকেই একজন বিশেষ কর্মকর্তা, যার নাম বলতেও আমার রুচি হচ্ছে না, বিভিন্ন মহলে আমাকে অযোগ্য হিসেবে উপস্থাপন করে আমাকে নারায়ণগঞ্জ সদর উপজেলা থেকে বদলীর পায়তারা করেই চলেছিল। আমার সন্তানসম্ভবা হওয়াটাকেই সে বিভিন্ন মহলে আমার সবচেয়ে বড় অযোগ্যতা হিসেবে উপস্থাপন করেছে। অথচ এই সন্তান পেটে নিয়েই আমি অত্যন্ত সফলভাবে একাদশ জাতীয় সংসদ নির্বাচনে সহকারি রিটার্নিং অফিসার হিসেবে দায়িত্ব পালন করেছি এবং আমার উর্ধ্বতন কর্তৃপক্ষ কতৃক এপ্রিসিয়েশনও পেয়েছি। আমার সন্তান প্রসবের সম্ভাব্য তারিখ ছিল এপ্রিলের ২০ তারিখ, তেমন মানসিক প্রস্তুতি নিয়েই আমি ছিলাম। গত ৪ ফেব্রুয়ারি বিকালে রেগুলার চেকাপ করতে আমি হাজবেন্ডসহ স্কয়ার হাসপাতালে আসি। চেকআপ শেষে সন্ধ্যায় আমার হাসপাতালে অপেক্ষা করছি পরবর্তী পরীক্ষার জন্য। এমন সময় আমার একজন ব্যাচমেট ফোন করে জানায়, আমার সদাশয় কর্তৃপক্ষ আমাকে ওএসডি করেছে অর্থাৎ আমাকে বিশেষ ভারপ্রাপ্ত কর্মকর্তা হিসেবে নিয়োগ করেছে। আমার অপরাধ হলো, আমি সন্তানসম্ভবা, আর তার চেয়েও বড় কারণ হল সেই তথাকথিত ক্ষমতাধর কর্মকর্তার উপরের মহল কর্তৃক তদবির। খবরটা শোনার পর আমি প্রচন্ড মানসিক চাপ সহ্য করতে পারিনি। উল্লেখ্য, আমি এ্যাজমার রোগী। প্রচন্ড মানসিকচাপে আমার ফুসফুসে ব্লাড সার্কুলেশন অস্বাভাবিকভাবে কমে যায়, ফলে আমার পেটের সন্তানের অক্সিজেন সাপ্লাই বন্ধ হয়ে যায় এবং হঠাৎ করেই আমার পেটের বাবু নড়াচড়া পুরোপুরি বন্ধ করে দেয়। তাৎক্ষণিক হাসপাতালে ভর্তি করা হলে ডাক্তার সেদিন রাতেই সিজার করে বাবু বের করে ফেলার সিদ্ধান্ত নেয়। পরে আমার পরিবারের সবার সিদ্ধান্তে পরদিন সকালে আমার মাত্র ৩১ সপ্তাহ বয়সী প্রিমেচিউর বেবিকে সিজার করে বের করে ফেলা হয়। এখন সে স্কয়ার হাসপাতালের এনআইসিওতে বেঁচে থাকার জন্য প্রাণপন যুদ্ধ করে যাচ্ছে!’ স্ট্যাটাসের এক পর্যায়ে সদর ইউএনও প্রশ্ন করে বলেন, ‘আমার এই নিষ্পাপ সন্তানটার কি অপরাধ ছিল? নাকি মা হতে চাওয়াটাই আমার সবচেয়ে বড় অপরাধ ছিল, আমি জানিনা! তবে জানি একজন সব দেখেন, তিনি আমার নিষ্পাপ মাসুম সন্তানের ওপর এই জুলুমের বিচার করবেন। এই নিষ্ঠুর অমানবিকতার পৃথিবীতে কোন কর্তাব্যক্তিদের কাছে আমি এ অন্যায়ের বিচার চাই না, শুধু আমার সৃষ্টিকর্তাকে বলবো তুমি এর বিচার করো! আর যারা আমাকে একটুও ভালোবাসেন আমার নিষ্পাপ সন্তানটার জন্য দোয়া করবেন, ও সুস্থ হয়ে গেলে কোন কষ্টের কথাই আমার মনে থাকবে না।’ আরও পড়ুন: জাতীয় পার্টির মনোনয়ন পেলেন সালমা ইসলামসহ ৪ জনএ ব্যপারে জনপ্রশাসন মন্ত্রণালয়ের অতিরিক্ত সচিব (এপিডি) শেখ ইউসুফ হারুন বলেন, ‘সদর উপজেলা নির্বাহী কর্মকর্তা অন্তঃসত্ত্বা হোসনে আরা বেগম বীনাকে টেনশনমুক্তভাবে বিশ্রামে রাখতে ওএসডি করা হয়েছে। ইত্তেফাক/কেকে



12040,27857
ঘরে ভালোবাসার ছোঁয়া
ফিচার
প্রকাশ : ১২ ফেব্রুয়ারি ২০১৯, ০০:০০
n   মাহমুদুল আমিন ব্যস্ততার এই শহরে আমাদের জীবনটা দিন দিন যান্ত্রিক হয়ে উঠছে। একঘেয়ে ও যান্ত্রিক জীবনে পারিবারিক বাঁধনে আমাদের সাংস্কৃতিক দিবসগুলো একসঙ্গে উদযাপন খুব জরুরি। বসন্তের কোনো দিনে তাই পরিবারের সবাই মিলে হলুদ ফুল কিনতে বের হয়ে যেতে পারেন। তারপর সবাই মিলে আলপনা আর ফুলের সাজে গৃহকোণ করে তুলতে পারেন রঙিন। ঘরে প্রবেশপথের এক কোণে করা যেতে পারে হলুদ গাঁদা ও সবুজ পাতার মালায় আলপনা। এর মাঝে মাঝে জ্বালিয়ে দিতে পারেন মাটির প্রদীপ। বসার ঘরের এক কোনায় মাটির কিংবা কাচের পাত্রে কিছু হলুদ গ্লাডিওলাস সাজিয়েও রাখতে পারেন। খাবার টেবিলে চন্দ্রমল্লিকা সাজাতে পারেন। হলুদের মাঝেও রয়েছে রঙের বৈচিত্র্য। বাসায় ফুলেল ছোঁয়া দিতে নিচে আরও কিছু টিপস উপস্থাপন করা হলো—বসার ঘরl মূল দরজার পাশেই রাখা যেতে পারে বড় একটি মাটি বা পিতলের পানি ভরা পাত্রে কিছু তাজা ফুল আর পাপড়ি। সঙ্গে কিছু ভাসমান রঙিন মোম।l বসার ঘরের একটা কোণে আলাদা করে সাজাতে পারেন ছোট-বড় বিভিন্ন আকৃতির কিছু ইনডোর প্ল্যান্টস। রট আয়রনের স্ট্যান্ডে মাটির পাত্রে কিছু হলুদ আর লাল ফুল রাখুন। সঙ্গে রাখুন স্ট্যান্ড ল্যাম্প।l রাতের অনুষ্ঠান হলে মোমের আলো ব্যবহার করুন। ঘরের কোণে টেবিলের ওপর বেশ কয়েকটি মোম জ্বেলে দিন। লাল, হলুদ, নীল, গোলাপি, সবুজসহ হরেক রঙের মোম ব্যবহার করুন। সঙ্গে টেবিল ল্যাম্পে লাল, হলুদ কাপড় পেঁচিয়ে মায়াবি আলো তৈরি করতে পারেন।l বসার ঘরের সেন্টার টেবিলে একগুচ্ছ তাজা ফুল রাখুন। এতে ঘরের স্নিগ্ধতা বাড়বে।l বাসায় অতিথি আসতেই পারে। তাই বসার জন্য ড্রয়িং রুমে সোফাই যথেষ্ট নয়, সেজন্য কিছুটা জায়গা বের করে শতরঞ্জি, কার্পেট বা শীতল পাটি দিয়ে ফ্লোরিংয়ের ব্যবস্থা করতে পারেন। এতে ছোট-বড় বিভিন্ন আকৃতির কুশন দিন।শোবার ঘরl বন্ধুদের নিয়ে পার্টি হলে তারা শোবার ঘরেই স্বাচ্ছন্দ্য পায়। সে ক্ষেত্রে শোবার ঘরটিও সাজাতে হবে যত্ন নিয়ে। এ ক্ষেত্রে হলুদ ও অন্যান্য রঙের ফুল দিয়ে সাজাতে পারেন আপনার ঘরটি।l বেড সাইড টেবিলে একগুচ্ছ তাজা ফুল রাখুন। সঙ্গে ল্যাম্প শেড বা কয়েকটি মোম রাখুন।খাবার ঘরl খাবার টেবিলের মাঝখানে একগুচ্ছ তাজা ফুল রাখুন। রাতে ক্যান্ডেল স্ট্যান্ডে মোম দিয়ে ক্যান্ডেলাইট ডিনারের ব্যবস্থা করতে পারেন।l অতিথি বেশি হলে ডাইনিং রুমে বুফে স্টাইলে খাবার পরিবেশন করুন। জায়গাও কম লাগবে আর অনেক অতিথি একসঙ্গে খেতে পারবে।l খাবার টেবিলে রানার ও ম্যাট   ব্যবহার করুন। সহজে পরিষ্কার করা যাবে। টেবিলে পর্যাপ্ত পরিমাণে চামচ, ছুরি ও টিস্যু রাখুন।l ওভেন প্রুফ বাটিতে খাবার রাখুন। ঠাণ্ডা হলে চটজলদি গরম করা যাবে। খাবার রাখতে ঢাকনাযুক্ত বাটি ব্যবহার করুন।l খাবার পানি জগে না দিয়ে জারে দিন। যেহেতু অনেক অতিথি, তাই পানি বেশি করে ফুটিয়ে ঠাণ্ডা করে রাখুন। পর্যাপ্ত পরিমাণে ঠাণ্ডা পানির ব্যবস্থা রাখুন।l লিক্যুইড সাবান রাখুন। দুই-তিন সেট টাওয়াল রাখুন। প্রতিটি ঘরে ময়লা ফেলার ঝুড়ি দিন।  



12041,27858
কোরিওগ্রাফি তার প্যাশন
ফিচার
প্রকাশ : ১২ ফেব্রুয়ারি ২০১৯, ০০:০০
 n   র ফি কু ল  ই স লা ম ফ্যাশন ডিজাইনিং নিয়ে তরুণ প্রজন্মের অনেকেই কাজ করে যাচ্ছেন। কেউ বা নিয়মিত, আবার কেউ অনিয়মিত। সম্ভাবনাময় যারা আছেন, তাদের মাঝে রাকিব বাবু অন্যতম। সম্ভাবনাময় এই তরুণ ফ্যাশন ডিজাইনিংয়ের পাশাপাশি পোশাকের স্টাইলিং নিয়ে বিস্তারিত কাজ করার চেষ্টা করছেন। স্টাইলিংয়ের ক্ষেত্রে ইতোমধ্যেই তৈরি করেছেন নিজস্বতা। সৃজনশীলতা ও জানার পরিধি, এই দুইয়ের মেলবন্ধনে কাজ করে যাচ্ছেন। ‘স্টাইলিংকে আমি ভিন্ন মাত্রায় দেখি সবসময়। তথাকথিত ধারার বাইরে কাজ করতে চেয়েছি শুরু থেকেই। প্রাধান্য দিয়েছি পোশাকের প্যাটার্ন আর মডেলের দৈহিক বৈশিষ্ট্যের ওপর,’ বলছিলেন রাকিব বাবু।রাকিব বাবু, ফ্যাশন ডিজাইনে গ্র্যাজুয়েশন শেষ করে কাজ শুরু করেন শোবিজ ওয়ার্ল্ডে। ডিজাইন করছেন ২০১৫ থেকে, এর পাশাপাশি এখন তিনি ফোকাস করতে চান ফ্যাশন স্টাইলিংয়ে। ফ্যাশন কোরিওগ্রাফি তার প্যাশন। ভালোলাগা ও প্যাশন থেকেই এই কাজে আগ্রহী হন তিনি।গেল বছর বেশ কিছু কাজ করে আলোচনায় ছিলেন রাকিব বাবু। এছাড়াও তার প্রতিটি কাজই বেশ সাড়া ফেলেছে। ফ্যাশনটাকে আরও একধাপ এগিয়ে নেওয়ার প্রত্যয়ই ব্যক্ত করেছেন তিনি। নতুন বছর নিয়ে আপনার পরিকল্পনা কী জানতে চাইলে রাকিব বাবু বলেন, ‘প্রথমেই নতুন বছরের শুভেচ্ছা। আসলে আমার ২০১৮ সালের প্রতিটি কাজই ছিল আমার কাছে বেশ রোমাঞ্চকর একটা কর্পোরেট অফিসের পাশাপাশি মিডিয়ায় কাজ করা বেশ কষ্টের। এরপরও আমি আমার প্রতিটা কাজকেই উপভোগ করি। গত বছরের প্রথম দিক থেকেই মিডিয়াতে আমার কাজের বেশ চাপ ছিল মাঝামাঝিতে এসে চাপ দ্বিগুণ হয়।’তিনি আরও বলেন, ‘টিভি প্রোগ্রামগুলোর পাশাপাশি বেশ কিছু ইন্টারন্যাশনাল ফটোশুট নিয়ে বেশ ব্যস্ত সময় পার করছি। তারপরে প্রতিটি ফ্যাশন প্রোগামে উপস্থিত থাকার চেষ্টা করেছি। বছরের শেষে বেশ কিছু ইন্টারন্যাশনাল কাজের অফার পেলাম। আর কিছু ফটোশুটও করেছি। ডিসেম্বর মাসটা বেশ ব্যস্ততায় কাটিয়েছি। অফিসের পাশাপাশি ঢাকার বাইরের শুটগুলো করতে আমাকে বেগ পেতে হয়েছে।’  



12042,27859
ভ্যালেন্টাইনস ডে কার্ড
ফিচার
প্রকাশ : ১২ ফেব্রুয়ারি ২০১৯, ০০:০০
 ১৪ ফেব্রুয়ারি আমেরিকা, ইংল্যান্ড, কানাডাসহ পৃথিবীর অধিকাংশ দেশে পালিত হয়ে আসছে ভ্যালেন্টাইনস ডে বা ভালোবাসার দিবস। এ দিনে প্রিয়জনকে ফুল, মিস্টি, চকলেটসহ অন্যান্য উপহার দিয়ে থাকেন সবাই। সেই উপহারগুলোর মধ্যে সবথেকে বেশি প্রাধান্য পায় কার্ড। সবাই রোমান্টিক সব কার্ডের খোঁজ করেন প্রিয়জনকে উপহার দেওয়ার জন্য। ভালোবাসা দিবসের এই কার্ড নিয়ে এবারের আয়োজনকিংবদন্তি মতে যে সেইন্ট ভ্যালেন্টাইনের নাম অনুসারে এ দিনের নামকরণ। খ্রিস্টান এবং রোমান ঐতিহ্য লুকিয়ে আছে এই দিনের পিছনে। ক্যাথলিক চার্চ অনুযায়ী কমপক্ষে তিনজন সেইন্ট ভ্যালেন্টাইনের নাম পাওয়া যায়। এই তিনজনের প্রত্যেকেই শহীদ হন। প্রচলিত একটি ধারণা হলো যে সেইন্ট ভ্যালেন্টাইন তৃতীয় শতাব্দীতে রোমে বাস করতেন। তখনকার রোমান সম্রাট ক্লডিয়াস-২ বিশ্বাস করতেন যে বিবাহিত পুরুষেরা ভালো যোদ্ধা হয় না। তিনি ফরমান জারি করেন যে যুবকেরা বিয়ে করতে পারবে না। সেইন্ট ভ্যালেন্টাইন এই অন্যায় মেনে নিতে পারেননি। তিনি সম্রাটের ফরমান অগ্রাহ্য করে গোপনে যুবক-যুবতীর বিয়ে দিতে থাকেন। সম্রাট তা জানতে পেরে সেইন্ট ভ্যালেন্টাইনকে মৃত্যুদণ্ডে দণ্ডিত করেন। এরপর থেকে প্রতিবছরই জাঁকজমকপূর্ণভাবে পালন করা হয় এই দিনটি। এই দিনে সবাই তাদের প্রিয়জনকে নানা ধরনের উপহার দিয়ে থাকেন। উপহারগুলো মধ্য থেকে কার্ডটাকেই সবাই বেছে নেয়। কারণ, এই কার্ডের মাধ্যমে যেমন একই সাথে নিজের মনের কথাটি জানিয়ে দেওয়া যায় তেমনি ভালোবাসার দেওয়া গিফটটা শোভা পায় মনের মানুষের ঘরে কিংবা ঘরের দেওয়ালে। ভালোবাসার মানুষের দেওয়া গিফট সংগ্রহেও রাখেন অনেকে। আর তাই এই কার্ডটি একটু বৈচিত্র্যপূর্ণ না হলেই যেন নয়। এই দিনের জন্য বিভিন্ন দোকানগুলোতেও নানা ধরনের কার্ড যেন পসরা সাজিয়ে বসে থাকে। প্রিয়জনকে যা-ই উপহার দিই, তার সঙ্গে যদি কিছু ভালো লাগার মতো কথা লিখে দেওয়া যায়, তবে তো কথাই নেই। অনেকের কাছে, ভালোবাসা দিবসে যদি মনের মধ্যে জমে থাকা না-বলা কথা মুখে না বলতে পারি, তাই কার্ডের মধ্যে লিখে জানানোর জন্য এই প্রস্তুতি। না-বলা কথাগুলো কার্ডের মধ্য দিয়ে প্রিয়জনকে সহজে জানানো যায়। পাওয়া যাচ্ছে নানা রঙের কার্ড। নীল, সাদা, হলুদ, লাল, ভালোবাসা দিবসের উপহার হিসেবে লাল রং ও লাল শেডের রঙকে নির্বাচন করুন। নানা রঙের কার্ড থাকলেও লাল রঙের কার্ড ভালোবাসার প্রতীক। সব কার্ড সবার জন্য নয়, তাই দিবসের কথা মাথায় রেখে কার্ড কিনুন। বাজারে নানা ধরনের রং, নানা বাণী, কবিতার লাইন, মনীষীদের উক্তি, গানের লাইন সংবলিত কার্ড পাওয়া যায়। হলমার্ক, আরচিস ছাড়াও বাজারের অন্যান্য দোকানে ভালোবাসার কার্ড পাওয়া যায়। 



12043,27860
জেলেদের জালে ২০০০ কেজির দানবাকার 'ক্যাটফিস'!
বিশ্ব সংবাদ
প্রকাশ : ১১ ফেব্রুয়ারি ২০১৯, ১৭:৩৪
ভারতের পূর্ব মেদিনীপুরের পেটুয়াঘাট মৎস্য বন্দরে জেলেদের জালে ধরা পড়ে বিশাল আকৃতির একটি মাছ মাছ। রবিবার (১০ ফেব্রুয়ারি) প্রায় ২০ কুইন্টাল বা ২০০০ কেজির এই মাছটি 'ক্যাটফিস' গোত্রের মাছ। বিশাল আকৃতির এই মাছটির ধরা পড়ার খবর শুনে এটিকে এক নজর দেখতে ভিড় জমাচ্ছেন স্থানীয় বাসিন্দারা।জানা যায়, ছোট মাছ খাওয়ার জন্যই তীরের কাছে এসেছিল মাছটি। এমন সময় এটি ধরা পড়ে স্থানীয় জেলেদের জালে। বিশাল এই মাছটির ওজন প্রায় ২০ কুইন্টাল বা ২০০০ কেজি। এই মাছের ভীষণ ক্ষিপ্রতার সঙ্গে শিকার করার বৈশিষ্ট্যের জন্যই স্থানীয়রা একে উড়ুক্কু মাছ নাম দেন। স্থানীয় জেলেদের ধারণা, খাবারের সন্ধানেই তীরের কাছে চলে এসেছিল গভীর সমুদ্রের এই মাছটি।  আরও পড়ুন:  বিয়েতে নাচতে গিয়ে ব্রিজ ভেঙ্গে নর্দমায় বরবিশাল আকৃতির এই মাছের ধরা পড়ার খবর মূহুর্তেই ছড়িয়ে পড়ে চারদিকে। পাড়ে উঠানোর পর এটিকে এক নজর দেখতে ভীড় জমান স্থানীয় বাসিন্দারা। এই বন্দরে এর আগে কখনো এই আকৃতির ক্যাটফিস ধরা পড়েনি বলেও জানান তারা। পরবর্তীতে মাছটিকে মৎস দফতরের হাতে তুলে দেওয়া হয়।ইত্তেফাক/জেডএইচডি



12044,27861
ভ্যালেন্টাইনস স্পেশাল রেসিপি
ফিচার
প্রকাশ : ১২ ফেব্রুয়ারি ২০১৯, ০০:০০
অসিত কর্মকার সুজন আসছে ভালোবাসা দিবস। আর এই বিশেষ দিনে কাছের মানুষের জন্য ভিন্ন স্বাদের কিছু করতে পারার আনন্দটাই অন্যরকম। আমাদের এই আয়োজনে তেমন কিছু রেসিপি দেওয়া হলোলাভ স্যান্ডুইচ  উপকরণ :সাব স্যান্ডুইচ বান ৪ টুকরা, শসা কুঁচি ১/৪ কাপ, পেঁয়াজ কুঁচি ১/৪ কাপ,  টমেটো কুঁচি ১/৪ কাপ, ক্যাপসিকাম কুঁচি ১/৪ কাপ, লেবুর রস ২ চা চামচ, অলিভ অয়েল ২ চা চামচ, গোলমরিচের গুঁড়া ১ চা চামচ, লেটুস পাতা ২টি, মাখন ৪ টেবিল চামচ ও লবণ স্বাদমতো।প্রণালি :সকল সবজি কুঁচির সঙ্গে লেবুর রস, অলিভ অয়েল, গোলমরিচের গুঁড়া ও লবণ মেশান। সাব স্যান্ডুইচ বানে মাখন ব্রাশ করুন। এবার স্যান্ডউইচ বানে ড্রেসিং করা সবজি রেখে ওপরে আরেকটি বান রেখে গ্রিলার অথবা গ্রিল প্যানে ৫ মিনিট গ্রিল করুন। এবার স্যান্ডুইচগুলো তির্যক করে কেটে হার্ট শেপে ডিশে বসান। এরপর সস দিয়ে পরিবেশন করুন। ট্যাঙ্গেরিন মার্টিনিউপকরণ :অরেঞ্জ জুস ১ কাপ, ট্যাঙ্গারিন সিরাপ ২ টেবিল চামচ, লেমন জুস ২ টেবিল চামচ, সোডা ওয়াটার ১ কাপ, পুদিনাপাতা ৪টি, বরফ আধা কাপ।প্রণালি :সব উপকরণ একসঙ্গে ব্লেন্ড করে গ্লাসে পরিবেশন করুন।  স্ট্রবেরি কুকিজউপকরণ :ময়দা ২ কাপ, স্ট্রবেরি সিরাপ ১/৪ কাপ, আইসিং সুগার ১ কাপ, মাখন ২ কাপ, ডিম ১টি, বেকিং পাউডার ২ চা চামচ, গুঁড়া দুধ ২ টেবিল চামচ, স্ট্রবেরি অ্যাসেন্স আধা চা চামচ।প্রণালি :মাখন একটু নরম করে তার মধ্যে আইসিং সুগার ও স্ট্রবেরি সিরাপ দিয়ে বিট করতে হবে। ময়দা ও বেকিং পাউডার, গুঁড়া দুধ চেলে নিন। এবার ডিম দিয়ে আবার বিট করুন। এরপর ময়দার মিশ্রণ মিশিয়ে রুটির মতো ডো করে কুকিজের আকারে গড়ে ওভেন প্রুফ ট্রেতে বসিয়ে ১৬০ সেন্টিগ্রেট তাপে ২০ মিনিট বেক করুন। ঠাণ্ডা হলে পরিবেশন করুন।  বাটারফ্লাই পি ফ্লাওয়ার সুইট রাইস উপকরণ :আতপ চাল ২৫০ গ্রাম, চিনি ১/৪ কাপ, অপরাজিতা ফুলের পেস্ট ১ টেবিল চামচ, তেজপাতা ১টি, এলাচ গুঁড়া ১ চা চামচ, পানি ৫০০ মিলি, চেরি ও কাজুবাদাম (সাজানোর জন্য), ঘি ১/৪ কাপ।প্রণালি :একটি পাত্রে পানি ফুটিয়ে চাল দিয়ে নাড়তে থাকুন। চাল আধা সিদ্ধ হলে মাড় ঝরিয়ে ফেলুন। একটি প্যানে পরিমাণমতো ঘি দিন। ঘি গরম হলে চাল, চিনি, অপরাজিতা ফুলের পেস্ট ও এলাচ গুঁড়া দিয়ে ভালো করে মিশিয়ে নিয়ে নামিয়ে ঠাণ্ডা করে চেরি ও কাজুবাদাম দিয়ে পছন্দমতো সাজিয়ে পরিবেশন করুন। ভ্যানিলা স্পঞ্জ রোজ কেক উইথ ফনডেন্টউপকরণ :কেক তৈরি :কেক ফ্লাওয়ার (২ কাপ ময়দা+১/৪ কাপ কর্নফ্লাওয়ার), গুঁড়া চিনি দেড় কাপ, বেকিং পাউডার আড়াই চা চামচ, লবণ ১/৪ চা চামচ, বেকিং সোডা ১ চিমটি, ভ্যানিলা অ্যাসেন্স ১ চা চামচ, ডিম ৩টি, তেল আধা কাপ, দুধ ১ কাপ।প্রণালি :বেকিং প্যানে বাটার, ব্রাশ করে ময়দা ছিটিয়ে গ্রিজ করে নিন। ওভেন ১০ সে. প্রিহিট করুন। একটি বাটিতে শুকনো উপকরণগুলো মিশিয়ে নিন। অন্য একটি বাটিতে ডিম ও অন্যান্য উপকরণ মিশিয়ে ভালো করে হুইস্ক করুন। এর সঙ্গে শুকনো উপকরণগুলো দিয়ে হুইস্ক করুন। বেকিং প্যানে মিশ্রণটি ঢেলে ৩৫-৪০ মিনিট বেক করুন। টুথপিক দিয়ে চেক করে হয়ে আসলে নামিয়ে ঠাণ্ডা করুন।হুইপড ক্রিম তৈরি :হুইপড ক্রিম পাউডার ২ প্যাকেট (ক্রিমের প্যাকেটের নির্দেশমতো বানাতে হবে), ঠাণ্ডা দুধ ১ কাপ, ভ্যানিলা অ্যাসেন্স ১ চা চামচপ্রণালি :১ কাপ থেকে একটু কম খুব ঠাণ্ডা দুধ নিয়ে হুইপড ক্রিম পাউডারের সঙ্গে মিশিয়ে ভালোমতো বিট করতে হবে যতক্ষণ না পর্যন্ত ‘স্টিফ পিক’ হয় (৫ মিনিট)। চূড়ার মতো হয়ে এলে কম স্পিডে বিট করে ফ্রিজে রেখে দিতে হবে। অথবা ক্রিমের প্যাকেটের নির্দেশমতো বানাতে হবে। এখন কেকটি লেয়ার করে হুইপড ক্রিম দিন। ওপরে ও চারদিকে পাতলা করে হুইপড ক্রিম দিন।ফনডেন্ট তৈরি :সাদা মারশমেলো ১৫০ গ্রাম, পানি ২ টেবিল চামচ, আইসিং সুগার ৩ কাপ, বাটার ২ টেবিল চামচ।প্রণালি :মারশমেলোর সঙ্গে পানি মিশিয়ে ওভেনপ্রুফ বাটিতে নিয়ে ১ মিনিট মাইক্রোওয়েভে দিন। গলানো মারশমেলোর সঙ্গে ১ কাপ আইসিং সুগার দিন। অনবরত নাড়ুন। হাতে বাটার লাগিয়ে নিন। মিশ্রণটি রুটি বেলার পিঁড়িতে নিয়ে আইসিং সুগার মেশাতে থাকুন। রুটির খামিরের মতো অনবরত মথতে থাকুন। স্মুথ খামির বানিয়ে নিন। কিছুসময় রেখে দিন। এরপর রোলার দিয়ে আস্তে আস্তে বেলতে থাকুন। ইচ্ছেমতো কালার দিতে পারেন (এখানে লাল ও সবুজ কালার ব্যবহার করা হয়েছে)। সবুজ ফনডেন্ট দিয়ে পাতা আর লাল ফনডেন্ট দিয়ে গোলাপের পাঁপড়ির শেপ দিয়ে রোজ কেক বানাতে হবে। ভালোবাসা দিবসে এমন একটি কেক যে কারও মন জয় করবে। রেড ভেলভেট কেকউপকরণ :ডিম ২টি, বেকিং পাউডার আধা চা চামচ, ময়দা আধা কাপ, কোকো পাউডার ১ টেবিল চামচ, তেল আধা কাপ, চিনি আধা কাপ, রেড ফুড কালার ১ চা চামচ, বাটার মিল্ক আধা কাপ (আধা কাপ কুসুম গরম দুধে ১ টেবিল চামচ সিরকা দিয়ে ১০ মিনিট ঢেকে রাখলেই বাটার মিল্ক হয়ে যাবে)প্রণালি :ডিমের সাদা অংশ আলাদা বিট করে ফোম তৈরি করুন। ডিমের কুসুমসহ বাকি সব উপকরণ একত্রে বিট করুন চিনি গলে না যাওয়া পর্যন্ত, ময়দা চেলে অল্প অল্প মেশাতে থাকুন আর বিট করতে থাকুন। সব ভালোমতো মিক্স করা হলে এবার ফোম করা অংশ দিয়ে চামচ বা স্প্যাচুলা দিয়ে ফোল্ড করে করে মেশাতে থাকুন। ফোম মেশানোর সময় আর বিট করবেন না, নয়তো কেক স্পঞ্জি হবে না। এবার আলাদা একটি বাটিতে ১ চা চামচ সিরকা নিন। আধা চা চামচ বেকিং সোডা দিন সিরকার ভেতরে। নেড়ে দিন। দেখবেন বুদবুদ সৃষ্টি হবে। দ্রুত এই মিশ্রণ কেকের মিশ্রণে দিয়ে ভালোমতো মিশিয়ে নিন। কেকের পাত্রে তেল ব্রাশ করে ব্যাটার ঢেলে ১৬০ ডিগ্রি প্রিহিটেড ওভেনে ২৫-৩০ মিনিট বেক করুন। হয়ে গেলে ২ টেবিল চামচ চিনি ও ২ টেবিল চামচ পানি নিয়ে জ্বাল করুন। চিনি গলে গেলে নামিয়ে ঠাণ্ডা করে নিন। গরম কেকের ওপর এই শার্পিং সিরাপ ব্রাশ করে নিন। এতে কেকের সফটনেস দারুণভাবে বজায় থাকবে। রেড ভেলভেট লাভ কেকউপকরণ :তরল দুধ ৬ চামচ, সাদা ভিনেগার ১ টেবিল চামচ, ময়দা আধা কাপ, চিনি ১/৪ কাপ, কোকো পাউডার ২ টেবিল চামচ, লবণ সামান্য, তেল ৩ টেবিল চামচ, রেড ফুড কালার ১০ ফোঁটা, চকলেট চিপস ১/৪ কাপ, ক্রিম চিজ ১ টেবিল চামচ।প্রণালি :প্রথমে একটি মাইক্রোওভেন প্রুভ লাভ মোল্ডে দুধ, ভিনেগার, ময়দা, চিনি, কোকো পাউডার, বেকিং পাউডার, লবণ, তেল ও ফুড কালার দিয়ে মিক্স করে চকলেট চিপস দিয়ে মেশাতে হবে। মোল্ডের মাঝে ১ টেবিল চামচ ক্রিম চিজ দিয়ে মাইক্রোওভেনে ২ মিনিট সেটআপ করে দিলে হয়ে যাবে রেড ভেলভেট লাভ কেক। 



12045,27862
জারায় ভ্যালেন্টাইনস অফার
ফিচার
প্রকাশ : ১২ ফেব্রুয়ারি ২০১৯, ০০:০০
 আসছে বসন্ত উত্সব ও পয়লা ফাল্গুন উপলক্ষে জারা’স বিউটি লাউঞ্জ দিচ্ছে রূপচর্চায় বিশেষ প্যাকেজ অফার। প্রথম প্যাকেজে থাকছে মেকওভার, হেয়ার স্টাইল, শাড়ি পরাসহ এক স্টিক মেহেদির সঙ্গে এক স্টিক মেহেদি ফ্রি। এই প্যাকেজের মূল্য ১ হাজার ৬০০ টাকা। এছাড়াও ১ থেকে ৪ হাজার টাকার সার্ভিস নিলে তার সঙ্গে মেনিকিওর, পেডিকিওর, হেয়ার কাট, থ্রেডিং, ডিপ ক্লিনজিং ও হেয়ার স্পা একদম ফ্রি। এ অফার চলবে ২১ ফেব্রুয়ারি পর্যন্ত। আর ১ হাজার টাকার কাজ করালে ৪৫ শতাংশ ফ্ল্যাট ডিসকাউন্ট তো চলবেই!  



12046,27863
স্প্রিং স্পার ভ্যালেন্টাইনস গিফট অফার
ফিচার
প্রকাশ : ১২ ফেব্রুয়ারি ২০১৯, ০০:০০
ফাল্গুনের প্রেমময় রঙিন উচ্ছ্বাসে মেতে উঠতে গ্রাহকদের জন্য বিশেষ উপহার দিচ্ছে বিউটি সেলুন পারসোনার অঙ্গ প্রতিষ্ঠান স্প্রিং স্পা। তারা ভ্যালেন্টাইনস ডে উপলক্ষে গোল্ডেন, সিলভার ও পার্ল তিনটি বিশেষ প্যাকেজ দিচ্ছে। আর প্রতিটি প্যাকেজেই রয়েছে ১০ শতাংশ ছাড়সহ বিশেষ উপহার। অফারটি চলবে পুরো ফেব্রুয়ারি মাসজুড়ে। স্প্রিং স্পার ধানমন্ডি, উত্তরা, মিরপুর, ওয়ারি, প্রগতি সরণি ও চট্টগ্রাম আউটলেট এই অফার উপভোগ করতে পারবে গ্রাহকরা।    



12047,27864
মঠবাড়িয়ায় সড়ক দুর্ঘটনায় চার বছরের শিশুর মৃত্যু
সারাদেশ
প্রকাশ : ১১ ফেব্রুয়ারি ২০১৯, ১৭:৫০
 পিরোজপুরের মঠবাড়িয়ায় আবদুল্লাহ নামের চার বছরের এক শিশুর মৃত্যু হয়েছে। সোমবার দুপুরে পশ্চিম মিঠাখালী সড়কে এ দুর্ঘটনা ঘটে। শিশুটি ওই গ্রামের অটোরিকশা চালক রাজা শরীফের ছেলে।হাসপাতাল সূত্রে জানা গেছে, শিশু আবদুল্লাহ সোমবার দুপুরে নিজ বাড়ির সামনে রাস্তায় খেলা করছিল। এ সময় একটি মোটরসাইকেল চাপা দিলে শিশুটি গুরুতর আহত হয়। পরে স্থানীয়রা শিশুটিকে উদ্ধার করে উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক শিশুটিকে মৃত ঘোষণা করেন।আরও পড়ুনঃ তিন বছর প্রশাসনের দ্বারে ঘুরেও ক্ষতিপূরণ জোটেনি!মঠবাড়িয়া থানার উপ-পুলিশ পরিদর্শক তাসলিমুর রহমান জানান, ‘এ ঘটনার পর মোটরসাইকেল চালক মোটরসাইকেল ফেলে পালিয়ে যায়। মোটরসাইকেলটি জব্দ করা হয়েছে। তদন্ত করে চালকের বিরুদ্ধে আইনগত ব্যাবস্থা নেওয়া হবে।’ইত্তেফাক/নূহু



12048,27865
বগুড়ায় মরিচ থেকে আয়ের সম্ভাবনা তিনশ কোটি টাকা
সারাদেশ
প্রকাশ : ১১ ফেব্রুয়ারি ২০১৯, ১৭:৫৪
আলু ও ধানের লোকসান পুষিয়ে নিতে বগুড়া জেলায় কৃষকরা এবার মরিচ চাষে ঝুঁকেছেন। গত বছর মরিচের ভালো দাম পেয়েছেন কৃষক। এ বছরও ভালো ফলন হয়েছে। কৃষি বিভাগের হিসেবে মতে, এ বছর শুকনো করা মরিচ থেকে আনুমানিক তিনশ কোটি টাকা আয় হবে।  ইতিমধ্যে গুড়া মশলা উৎপাদনকারী প্রতিষ্ঠানগুলো লাল টোপা মরিচ সংগ্রহ করে তাদের ফ্যাক্টরিতে নিয়ে যেতে শুরু করেছে।বগুড়া কৃষি সম্প্রসারণ অধিদপ্তর সূত্রে জানা গেছে, এবার আবহাওয়া ভালো থাকায় মরিচের ভাল ফলন হয়েছে। জেলায় এ বছর ৭ হাজার ৬০০ হেক্টর জমিতে মরিচ চাষের লক্ষ্যমাত্রা নির্ধারণ করা হয়েছে। জমি থেকে লাল পাকা মরিচ সংগ্রহ করা শুরু হয়েছে। শুকনা মরিচ আকারে ফলনের লক্ষ্যমাত্রা ধরা হয়েছে ১৩ হাজার মেট্রিক টন।জেলা কৃষি সম্প্রসারণ অধিদপ্তরের উপ-পরিচালক নিখিল চন্দ্র বিশ্বাস জানান, যেহেতু এবার আবহাওয়া ভালো, তাই ১৫ হাজার মেট্রিক টন মরিচ (শুকনা আকারে) উৎপাদন হতে পারে। ১৫ হাজার মেট্রিক টন থেকে কৃষকদের আয় হতে পারে প্রায় তিনশ কোটি টাকা। এর পাশাপাশি কাঁচা মরিচেও আয় করবে কৃষক।আরো পড়ুন: নারায়ণগঞ্জে অন্তঃসত্ত্বা ইউএনওকে ওএসডি, তদন্তের নির্দেশ প্রধানমন্ত্রীরবগুড়া জেলায় সবচেয়ে বেশি মরিচ চাষ হয় সারিয়াকান্দি, শাজাহানপুর, সোনাতলা, ধুনট, শেরপুর, নন্দীগ্রাম ও শিবগঞ্জ উপজেলায়।বগুড়ার সারিয়াকান্দি ও ধুনট উপজেলায় যমুনা নদী বেষ্টিত এলাকা গুলোতে গিয়ে দেখা গেছে, চরের নারী ও পুরুষেরা মরিচ শুকানোতে ব্যস্ত সময়  পার করছেন। বিশেষ করে নারীরা এই সময়ে মরিচের কাজে সময় দিয়ে বাড়তি টাকা আয় করছেন।
 
জেলার সারিয়াকান্দির মরিচ চাষি রফিকুল ইসলাম জানান, লাল মরিচ গাছ থেকে সংগ্রহ করছে মশলা উৎপাদনকারী প্রতিষ্ঠান গুলো। লাল টোপা মরিচ কৃষকের আঙিনায় শুকিয়ে প্রতিষ্ঠান গুলো তাদের ফ্যাক্টরিতে নিয়ে যাচ্ছে। এ ছাড়া মৌসুমি ব্যবসায়ীরা মরিচ কেনার জন্য এখন সারিয়াকান্দি ও ধুনট উপজেলা গুলোতে ঘুরে বেড়াচ্ছেন। ইত্তেফাক/অনি



12049,27866
রুবা মজুমদারের গানের ভুবন
বিনোদন
প্রকাশ : ১১ ফেব্রুয়ারি ২০১৯, ১৮:০২
২০১৫ সাল হুমায়ুন আহমেদ ট্রিবিউট চলছে ঢাকা আন্তর্জাতিক ফোক ফেস্টে। প্রায় ৪০ হাজার মানুষ আর্মি স্টিডিয়ামে টেলিভিশন লাইভে সংযুক্ত গোটা দেশের মানুষ নার্ভাস তো লাগছিলোই জানালেন রুবা মজুমদার ক্যারিয়ারের শুরুতে ফোক ফেস্ট, কন্ঠে হুমায়ুন স্যারের গান। কিছুটা অবিশ্বাসও বটে ন্যাশনাল মিউজিক স্কুলের গণ্ডি থেকে বেড়িয়ে কৈলাশ খের কিংবা পাপনের সাথে গ্রিন রুম শেয়ার করা যেমন নার্ভাস করে দিবে আবার ইন্সপেয়ারও করবে তারপর রুবা স্টেজে এলেন গাইলেন ও জয় করলেন।কুমিল্লার মেয়ে রুবা পড়াশুনা করেছেন ফোক ও শাস্ত্রীয় সংগীত নিয়ে। ঢাকায় জাতীয় সংগীত কলেজ থেকে অনার্স মাস্টারস শেষ করে এখন তৈরি হচ্ছেন পিএইজডির জন্য। এতো গেল তার প্রাতিষ্ঠানিক শিক্ষার কথা।নিজের গড়া ব্যান্ড ‘ফ্রি স্কুল স্ট্রিট’ এর প্রাকটিস চলছে পুরোদমে। ‘ফ্রি স্কুল স্ট্রিট’ রুবার নিজের ব্যান্ড যারা মূলত ফোক, ফিউশন ও রক ও কান্ট্রি মিউজিক করবে। এর মধ্যে ব্যান্ডের শো এর ডাক আসতে শুরু করছে তাই ব্যস্ততাও আছে স্টেজে।আরো পড়ুন: তিন বছর প্রশাসনের দ্বারে ঘুরেও ক্ষতিপূরণ জোটেনি!নিজের মৌলিক গানের খবর জানতে চাইলে রুবা জানান, ‘সজীব দাশের সাথে কাজ করছেন প্রায় একবছর ধরে, দাদা গুণী মানুষ ধীরেসুস্থে কাজ করেন আমাদের দুটো গান শেষ হয়েছে, মিউজিক ভিডিও করতে আগ্রহ প্রকাশ করছে একটি রেকর্ড লেবেল কোম্পানি। আশানুরূপ চুক্তিনামা না হওয়ায় কাজটি আটকে গেছে ভাবছি ব্যক্তিগত উদ্যোগে মিউজিক ভিডিও করে তারপর কোন রেকর্ড লেবেলের সাথে কথা বলা যাবে।’তিনি আরও বলেন, রাজীব হোসেনের সাথে একটা ট্রিবিউট প্রজেক্ট চলছে। আমরা কিছু পুরনো গান নতুন করে শ্রোতাদের সামনে নিয়ে আসতে চাচ্ছি গত সপ্তাহে এমন একটি গান আমার অফিসিয়াল সাউন্ডক্লাউড সাইডে রিলিজ করেছি।’সাম্প্রতিক ব্যস্ততা নিয়ে কথা হলে রুবা বলেন, ‘ব্যাংক গুলোর এজিএম, পিকনিক, কর্পোরেট শো, প্রাক্টিস, ব্যান্ড, মৌলিক গান - ব্যস্ততা অবসর দিচ্ছেনা একদম। তবে গানের মানুষ গানের মধ্যেই ভাল থাকি।’ইত্তেফাক/বিএএফ



12050,27867
কুকুরে খাওয়া তরকারি নিয়ে দ্বন্দ্বে প্রাণ গেলো চাচীর
সারাদেশ
প্রকাশ : ১১ ফেব্রুয়ারি ২০১৯, ১৮:১৯
গোপালগঞ্জে কুকুরে তরকারি খাওয়াকে কেন্দ্র করে ভাতিজার ছুরিকাঘাতে চাচীর মৃত্যুর খবর পাওয়া গেছে।  সোমবার কাশিয়ানী উপজেলার ফুকরা ইউনিয়নের ঘুঘালিয়া গ্রামে এ ঘটনাটি ঘটে।নিহত তাহমিনা বেগম (৩২) ওই গ্রামের রবিউল শেখের স্ত্রী। কাশিয়ানী থানার অফিসার ইনচার্জ মোঃ আজিজুর রহমান জানান, তাহমিনা সকাল সাড়ে ৭টার দিকে বাড়ির উঠানের চুলায়  তরকারি রান্না করেন। রান্না করা তরকারি চুলার পাড়েই রেখে আসেন। কিছু সময় পরে ভাতিজা সজিব শেখের  (৩০) পালিত কুকুর ওই তরকারি খেয়ে ফেলে। এ নিয়ে দুইজনের মধ্যে বাকবিতণ্ডা হয়। এর এক পর্যায়ে ভাতিজা ছুরি দিয়ে কুপিয়ে চাচীকে রক্তাক্ত জখম করে। আহত অবস্থায় পরিবারের সদস্যরা তাকে উদ্ধার করে প্রথম গোপালগঞ্জ জেনারেল হাসপতালে নিয়ে আসে। সেখানে তার অবস্থার অবনতি হলে খুলনা নেওয়ার পথে দুপুর সাড়ে ১২ টায় চাচী তাহমিনা মারা যান।আরো পড়ুন: ডাকসু নির্বাচনের তফসিল ঘোষণা, ভোটগ্রহণ ১১ মার্চভাতিজা সজিব শেখ পলাতক রয়েছে। এ ব্যাপারে মামলা দায়েরের প্রস্তুতি চলছে। ভাতিজা সজিবকে গ্রেফতারে অভিযান অব্যাহত রয়েছে বলে জানান ওই পুলিশ কর্মকর্তা।ইত্তেফাক/অনি



12051,27868
স্বামীকে হত্যার দায়ে স্ত্রী-পুত্রসহ চারজনের বিরুদ্ধে মামলা
সারাদেশ
প্রকাশ : ১১ ফেব্রুয়ারি ২০১৯, ১৮:২২
বগুড়ার নন্দীগ্রামে স্ত্রী ও সৎ ছেলের লাঠির আঘাতে নিহত হওয়া আরব আলীকে হত্যার দায়ে চারজনের বিরুদ্ধে মামলা দায়ের হয়েছে। রবিবার (১০ ফেব্রুয়ারী) সন্ধ্যায় নন্দীগ্রাম থানায় নিহতের পিতা মোবারক আলী বাদী হয়ে এ মামলা করেন।মামলায় আরব আলীর স্ত্রী মর্জিনা খাতুন (৩২), সৎ ছেলে মহিদুল ইসলাম মধু (১৫), শ্বাশুড়ি জরিনা বেওয়া (৫৫) ও বিজরুল হাটপাড়া গ্রামের মৃত মনির হোসেনের ছেলে আমিরুল ইসলামকে আসামি করা হয়েছে।মামলা সূত্রে জানা যায়, উপজেলার ভাটগ্রাম ইউনিয়নের বিজরুল হাটপাড়া গ্রামের মোবারক আলীর ছেলে আরব আলী (৩৫) একই গ্রামের জয়নাল আবেদীনের তালাকপ্রাপ্ত স্ত্রী মর্জিনা খাতুনকে (৩২) বিয়ে করে সংসার শুরু করে। বিয়ের পর থেকে তাদের মধ্যে কলহ লেগেই থাকতো। এক পর্যায়ে মর্জিনা খাতুন আরব আলীকে তালাক দেয়। তবে আরব আলী তালাকনামা হাতে না পাওয়ায় মর্জিনা খাতুনকে স্ত্রী হিসেবে দাবি করেন।এ নিয়ে শনিবার (৯ ফেব্রুয়ারি)  বিকেল ৩টায় পারিবারিক কলহ সৃষ্টি হয়। তখন মর্জিনা খাতুন ও তার ছেলে মহিদুল ইসলাম মধু লাঠি দিয়ে আরব আলীকে বেদম মারপিট করে। এতে তিনি গুরুতর আহত হলে স্থানীয়রা তাকে বগুড়া শহীদ জিয়াউর রহমান মেডিকেল কলেজ হাসপাতালে ভর্তি করে। পরে চিকিৎসাধীন অবস্থায় রবিবার (১০ ফেব্রুয়ারি) সকাল সাড়ে ৬টায় তার মৃত্যু হয়। আরও পড়ুনঃ মঠবাড়িয়ায় সড়ক দুর্ঘটনায় চার বছরের শিশুর মৃত্যুএ বিষয়ে সোমবার দুপুরে নন্দীগ্রাম থানা অফিসার ইনচার্জ (ওসি) নাসির উদ্দিনের সঙ্গে যোগাযোগ করা হলে তিনি জানান, ‘এ বিষয়ে থানায় একটি হত্যা মামলা দায়ের হয়েছে। আসামিদের গ্রেফতারের জন্য চেষ্টা চলছে।’ইত্তেফাক/নূহু



12052,27869
প্রাথমিক শিক্ষা সমাপনী পরীক্ষার প্রস্তুতি
অন্যান্য
প্রকাশ : ১২ ফেব্রুয়ারি ২০১৯, ০০:০০
ইংরেজিজ্যাকি প্রামান্ডো পেরেরা, সহকারী শিক্ষকসেন্ট গ্রেগরী হাইস্কুল অ্যান্ড কলেজ, ঢাকা    Read the text and practice the answers of questions 1, 2, 3 & 4.Sima and Tamal are in the Town Hall Language Club. They come to the club to practise speaking English. They listen to CDs and watch DVDs in English, or speak English with friends. Today there is a new person in the club. He is a young man. He is reading a book about Bangladesh.Sima :Look, Tamal! Who’s that gentleman? Do you know him?Tamal: Yes. That’s Andy Smith. He’s working with an NGO here. I met him yesterday at the bookshop.Sima :May be we can practise our English with him.Tamal : Good idea. I’ll introduce you to him. Come with me.Tamal: Hello, Andy!Andy: Hi, Tamal! How are you?Tamal: Fine, thanks. Andy, meet my friend, Sima Zaman. And Sima, this is Andy Smith.Sima: Hello, Mr. Smith.Andy: Hello! Please call me Andy. And can I call you Sima?Sima: Sure!Andy: Please, sit down. Let’s chat.1. Vocabulary: Town (n)= city. Club (n) = association. Practice (n) = exercise. Listen (v) = hear attentively/ pay attention. Introduce (v) = Initiate/acquaint. Chat (v) = talk, converse.2. Match the words of the column A with their meaning that is mentioned in the text column B.           Column A           Column B(a) Book(b) Gentleman(c) Bookshop(d) Idea(e) NGO  (v)a non-government organization(i)a man of a good family(ii) a nation(iii) to read attentively(iv) a written work or composition(vi) thought(vii) where the books are stored             Ans: a + iv, b + i, c + vii, d + vi, e + v 3. True/False.a. Sima and Tamal have come to language club to meet Andy. Falseb. Andy is the name of an old person. False.c. Andy is working in Bangladesh. True.d. They listen to CD and watch DVD to learn English. True.e. Sima introduces Tamal to Andy. Falsef. Andy is reading a book about his country. False.4.Answer the following questions.(a) Where are Sima and Tamal?Ans. Sima and Tamal are in the Town Hall Language Club. They want to         improve their English.(b) Why do they go there?Ans. Sima and Tamal go to Town Hall Language Club to practise speaking      English. There they listen to CD and watch DVD in English.(c) Who is the new person there?Ans. Andy Smith is the new person there. He is a young man.(d) What is he reading?Ans. Andy Smith is reading a book about Bangladesh. He is working with an NGO here.(e) Where did Tamal meet the new person?Ans. Tamal met Andy at the bookshop. He met him yesterday.(f) Why did Sima want to be introduced with Andy?Ans. Sima wanted to be introduced with Andy to practise English with him.     



12053,27870
পাখি উড়ার সময় ভেক্টরের কোন সূত্র মেনে চলে
অন্যান্য
প্রকাশ : ১২ ফেব্রুয়ারি ২০১৯, ০০:০০
পদার্থবিজ্ঞানড. মো. মনসুর আলী , প্রভাষক জাহাঙ্গীরনগর বিশ্ববিদ্যালয় স্কুল ও কলেজ, ঢাকা সময়-২৫ মিনিট                        পূর্ণমান-২৫১. কোনটি ভেক্টর রাশিক) কাজ  খ) চাপ  গ) তড়িত্ বিভব  ঘ) টর্ক২. দুটি ভেক্টরের মধ্যবর্তী কোণ কত হলে  এরা পরষ্পর সমান্তরাল হবেক)০0    খ) 600   গ) 900    ঘ)  1200৩.  পাখি উড়ার সময়  ভেক্টরের কোন সূত্র মেনে চলেক)  ত্রিভুজ              খ)  সামান্তরিকগ)  বহুভূজ             ঘ)  সাধারণ সূত্র৪. দুটি ভেক্টরের  কার্ল কত হলে  এরা   ঘুরবে না।ক) 0    খ) 60    গ) 90     ঘ)   45৫.কার্ল এর ক্ষেত্রে—i) এটি একটি ভেক্টর রাশি,ii) এটি ভেক্টরের দিক  কোন ক্ষেত্রের উপর  লম্ব হয়iii) এটি কোন  ভেক্টরের ঘর্ণনের দিক নির্দেশ করে না কোনটি সঠিক  নয়:ক) i    খ)  ii   গ) iii    ঘ) ii , iii৬.সমবেগের উদাহরণ নয় কোনটিক) শব্দের বেগ     খ)  আলোর বেগগ)  ক ও খ         ঘ)  উড়ন্ত পাখী৭. একটি গাড়ীর গতি তিন গুণ করলে  ব্রেক চেপে থামানোর দূরত্ব কত গুণ করতে হবেক)  3      খ) 6               গ) 9      ঘ)  12৮. স্থির ত্বরণে চলমান কোন গাড়ীর অতিক্রান্ত সময় চার গুণ বাড়ালে  দূরত্ব কত গুণ বাড়বেক) 3           খ) 6     গ) 9     ঘ)  16৯.  কোন  একটি ফুটবলকে  450 কোণে  10ms-1 নিক্ষিপ্ত করলে এর পাল্লা হবেক) 10.20m                          খ) 60.12mগ) 90.43m                 ঘ)  12.87m১০.   একটি বলকে  30ms-1 উপরে নিক্ষিপ্ত করলে এটি সর্বোচ্চ কত উচ্চতায় উঠবে?ক) 10m  খ) 60m  গ) 43m   ঘ)  45.91m১১. সবল নিউক্লিয় বলের বাহক কণিকাক)  মেসন খ)  পজিট্রন গ)  নিউট্রিনো ঘ)  ফোটন১২.10 Kg ভরের   একটি বস্তু ms-1 বেগে 10m বৃত্তাকার পথে ঘুরলে এর কেন্দ্রমুখী বল কতক)  200N  খ)100N  গ) 300N  ঘ) 500Nৃবান্দরবনের পাহাড়ী রাস্তার বাঁকের ব্যাসার্ধ  50cm  এবং রাস্তার উভয় পাশের উচ্চতার পার্থক্য .5m. এবং প্রস্থ 5m।১৩ ও ১৪ নং প্রশ্নের উত্তর দাও:১৩. রাস্তার প্রকৃত ব্যাংকিং কোণ কতক) 5.740  খ) 600 গ) 400  ঘ)  4.50১৪.  ঐ স্থানে কোন গাড়ীকে কত বেগে চালাতে হবে?ক) 15 ms-1                খ) 63ms-1গ) 40ms-1                  ঘ)  7.02ms-1১৫ একটি  ঘূর্ণায়মান বস্তুর ভর 3Kg  অক্ষ থেকে এর দূরত্ব 2m.  এবং কৌণিক বেগ 5 rad/s. এর গতিশক্তি কত?ক) 150J  খ) 36J   গ) 90J    ঘ)160J১৬. কুলম্ব ধ্রুবকের এককক)  Nm2c-2              খ)  Nm2c-1    গ)  Nmc-2                ঘ) Nm2c2১৭. 1pF সমান কত ফ্যারাডক)   10-9F                খ)10-12F  গ)   10-10 F              ঘ)10-6 F10m2 ক্ষেত্রফলের ধারকের মধ্য দিয়ে 100C আধান প্রবাহিত করলে  এবং এর বিভব পার্থক্য 10V১৮, ১৯, ২০ নং প্রশ্নের উত্তর দাও১৮. ধারকটির আধান ঘনত্ব কত?   ক) 10      খ) 60       গ) 90     ঘ)  12১৯.  ধারকটির  ধারকত্ব কতক) 10F      খ) 6F      গ) 9F      ঘ)  12F২০.ধারকটির শক্তি কত?ক) 200J  খ) 100J গ) 300J ঘ) 500J১ঘ,২ ক,৩ খ,৪ ক,৫ গ,৬ গ,৭ গ,৮ ঘ,৯ ক,১০ ঘ,১১ ক, ১২ খ,১৩ ক,১৪ ঘ,১৫ ক,১৬ ক,৭ খ, ১৮ ক, ১৯ ক, ২০ ঘ  



12054,27871
কবি গ্যালারি রবীন্দ্রনাথ ঠাকুর
অন্যান্য
প্রকাশ : ১২ ফেব্রুয়ারি ২০১৯, ০০:০০
বাংলা পাঠ্যবইয়ের কবি,  লেখকদের ছবি ও তাদের বিভিন্ন তথ্য দিয়ে   কালিয়াপাড়া ডাকাতিয়া মাজেদা মজিদ উচ্চ বিদ্যালয় সখিপুর টাঙ্গাইলের সহকারী শিক্ষক শাহানারা আক্তার হ্যাপি গড়ে তুলেছেন তার স্কুলে কবি গ্যালারী। শিক্ষার্থীদের দিয়ে লিখিয়ে দেয়ালে টানিয়ে দেয়া হয় তাঁদের বৃত্তান্ত। তারপর একমাস পর দশম শ্রেণির শিক্ষার্থীদের মাঝে একটি প্রতিযোগীতার আয়োজন করেন । তিনজন কবির নাম আগের দিন বলে দেয়া হয়।  প্রথম তিনজনকে পুরস্কার দেয়া হয়। প্রথম স্থান অধিকারীর লেখা প্রকাশ করা হলো।জোড়াসাঁকোর ঠাকুর পরিবারে রবীন্দ্রনাথ ঠাকুর জন্মগ্রহণ করেন। তাঁর পিতা দেবেন্দ্রনাথ ঠাকুর এবং মাতা  সারদাসুন্দরী দেবী। রবীন্দ্রনাথ পিতামাতার চতুর্দশ সন্তান। জোড়াসাঁকোর ঠাকুর পরিবার ছিল ব্রাহ্মধর্ম মতবাদের প্রবক্তা। রবীন্দ্রনাথের পূর্ব পুরুষেরা খুলনা জেলার রূপসা উপজেলা পিঠাভোগে বাস করতেন।  কলকাতার ওরিয়েন্টাল সেমিনারি, নর্মাাল স্কুলে কিছুদিন পড়াশোনা করেন তিনি।  বিদ্যালয়-শিক্ষায় অনাগ্রহের জন্য বাড়িতেই গৃহশিক্ষক রেখে তাঁর শিক্ষা লাভের ব্যবস্থা করা হয়।১৮৭৮ সালে ব্যারিস্টারি পড়ার উদ্দেশ্যে ইংল্যান্ডে যান । ১৮৮৩ সালের ৯ ডিসেম্বর ঠাকুরবাড়ির অধস্তন কর্মচারী বেণীমাধব রায়চৌধুরীর কন্যা ভবতারিণীর সঙ্গে রবীন্দ্রনাথের বিবাহ হয়। বিবাহিত জীবনে ভবতারিণীর নামকরণ করা হয় মৃণালিনী দেবী, রবীন্দ্রনাথ ও মৃণালিনীর সন্তান ছিলেন পাঁচ জন: মাধুরীলতা রথীন্দ্রনাথ রেণুকামীরা এবং শমীন্দ্রনাথ এঁদের মধ্যে অতি অল্প বয়সেই রেণুকা ও শমীন্দ্রনাথের মৃত্যু হয়। ১৮৯০ সালে রবীন্দ্রনাথের অপর বিখ্যাত কাব্যগ্রন্থ মানসী প্রকাশিত হয়। ১৯০১ সালে রবীন্দ্রনাথ সপরিবারে শিলাইদহ ছেড়ে চলে আসেন বীরভূম জেলায়। এখানে দেবেন্দ্রনাথ ঠাকুর ১৮৮৮ সালে একটি আশ্রম ও ১৮৯১ সালে একটি ব্রহ্মমন্দির প্রতিষ্ঠা করেন। আশ্রমের আম্রকুঞ্জ উদ্যানে একটি গ্রন্থাগার নিয়ে রবীন্দ্রনাথ চালু করলেন ‘ব্রহ্মবিদ্যালয়’ বা ‘ব্রহ্মচর্যাশ’ একটি পরীক্ষামূলক স্কুল।১৯০২ সালের ২৩ সেপ্টেম্বর মাত্র ত্রিশ বছর বয়সে কবিপত্নী মৃণালিনী দেবী মারা যান। ১৯০৫ সালে রবীন্দ্রনাথ বঙ্গভঙ্গ-বিরোধী স্বদেশী আন্দোলনের সঙ্গে জড়িয়ে পড়েন। ১৯১০ সালে তাঁর বিখ্যাত কাব্যগ্রন্থ গীতাঞ্জলি প্রকাশিত হয়। ১৯১৩ সালে গীতাঞ্জলি কাব্যগ্রন্থের ইংরেজি অনুবাদের জন্য নোবেল পুরস্কার পান। ১৯১৫ সালে ব্রিটিশ সরকার তাঁকে ‘স্যার’ উপাধিতে (নাইটহুড) ভূষিত করেন।জীবনের শেষ দিকে রবীন্দ্রনাথের মোট পঞ্চাশটি গ্রন্থ প্রকাশিত হয়।  পুনশ্চ, শ্যামলী ও পত্রপুট এই গদ্যকবিতা সংকলন তিনটি বিশেষভাবে উল্লেখযোগ্য। শেষ চার বছর ছিল তাঁর ধারাবাহিক শারীরিক অসুস্থতার সময়। এই সময়ের মধ্যে দুইবার অত্যন্ত অসুস্থ অবস্থায় থাকতে হয়। ১৯৩৭ সালে একবার অসুস্থ হয়ে আশঙ্কাজনক অবস্থা ছিলেন। ১৯৪০ সালে অসুস্থ হওয়ার পর আর তিনি সেরে উঠতে পারেননি। এই সময় পর্বে রচিত রবীন্দ্রনাথের কবিতাগুলি ছিল মৃত্যুচেতনাকে কেন্দ্র করে সৃষ্ট কিছু অবিস্মরণীয় পঙক্তিমালা। মৃত্যুর আগ পর্যন্ত রবীন্দ্রনাথ ঠাকুর ছিলেন সৃষ্টিশীল ।  রোগভোগের পর ১৯৪১ সালে জোড়াসাঁকোর বাসভবনেই শেষ নি:শ্বাস ত্যাগ করেন রবীন্দ্রনাথ ঠাকুর।শেখ শাহীন,  শিক্ষার্থী. দশম শ্রেণিকালিয়াপাড়া ডাকাতিয়া মাজেদা মজিদ উচ্চ বিদ্যালয়, টাঙ্গাইল।  



12055,27872
বই পড়ে লিখো
অন্যান্য
প্রকাশ : ১২ ফেব্রুয়ারি ২০১৯, ০০:০০
স্মৃতি অধিকারী, ৮ম শ্রেণিলেক সার্কাস উচ্চ বালিকা বিদ্যালয়, ঢাকাপ্রিয় শিক্ষার্থী বন্ধুরা, গত ২৬ জানুয়ারি দৈনিক ইত্তেফাকের আয়োজনে ঢাকার কলাবাগান লেক সার্কাস উচ্চ বালিকা বিদ্যালয়ে অনুষ্ঠিত হয় লেখা ও আঁকা প্রতিযোগিতা। এতে সপ্তম ও অষ্টম শ্রেণির শিক্ষার্থীরা অংশ নেয়। অংশগ্রহণকারীরা তাদের বাংলাদেশ ও বিশ্বপরিচয় বিষয়ের ‘ঔপনিবেশিক যুগ ও বাংলার স্বাধীনতা সংগ্রাম’ অধ্যায়টি থেকে নির্ধারিত সময়ে বই দেখে দেখে সর্বোচ্চ প্রশ্ন ও উত্তর লেখা তৈরির প্রতিযোগিতায় অংশগ্রহণ করে । ‘আমরা পড়ি’- তে পর্যায়ক্রমে প্রথম, দ্বিতীয় ও তৃতীয় স্থান অধিকারীর লেখা প্রকাশ করা হবে। আজ স্মৃতি অধিকারীর  লেখা প্রকাশ করা হলো।১। কোন তত্ত্বের ভিত্তিতে ভারত ও পাকিস্তান নাম দুটি রাষ্ট্রের জন্ম হয়? উঃ দ্বিজাতি তত্ত্বের ভিত্তিতে।২। কেন পূর্ব বাংলাকে পূর্ব পাকিস্তান নাম দেওয়া হয়?উঃ ধর্মের মিলের কারণে।৩। কত সালে ভারত ও পাকিস্তান নামে দুটি রাষ্ট্রের জন্ম হয়উঃ ১৯৪৭ সালে।৪। দ্বিজাতি তত্ত্বের ভিত্তিতে কোন কোন দেশের জন্ম হয়?উঃ ভারত ও পাকিস্তান।৫। কত সালে বাংলাদেশ স্বাধীন রাষ্ট্র হিসেবে প্রতিষ্ঠিত হয়?উঃ ১৯৭১ সালে।৬। কবে আমরা বিদেশী শক্তির হাত থেকে পরিপূর্ণভাবে স্বাধীনতা লাভ করি?উঃ ১৯৭১ সালে।৭। কত সালে পকিস্তানের প্রথম সাধারণ নির্বাচন অনুষ্ঠিত হয়?উঃ ১৯৭০ সালে।৮। পাকিস্তানের ১ম নির্বাচনে কোন দল জয়ী হয়?উ: আওয়ামী লীগ৯। কত সালে বঙ্গবন্ধু ঘরে ঘরে দুর্গ গড়ে তালার ডাক দেন?উঃ ১৯৭১ সাল।১০। কত তারিখে ঘরে ঘরে দূর্গ গড়ে  তোলার ডাক দেন বঙ্গবন্ধু?উঃ ৭ ই মার্চ।১১। আওয়ামী লীগের সভাপতি কে ছিল?উঃ বঙ্গবন্ধু শেখ মুজিবুর রহমান।১২। কিসের ফলে বাংলার মানুষ স্বাধীনতার প্রস্তুতি নেন?উঃ বঙ্গবন্ধুর ঘরে ঘরে দূর্গ গড়ে তোলার ডাকে।১৩। কত সালে পাকিস্তানীরা বর্বর হত্যাকাণ্ড শুধু করে?উঃ ১৯৭১ সালে?১৪। কত তারিখে তারা হত্যাকাণ্ড শুধু করে?উঃ ২৫ শে মার্চ।১৫। কত তারিখে বঙ্গবন্ধু স্বাধীনতার  ঘোষণা দেন?উঃ ২৬ শে মার্চ।১৬। স্বাধীনতার ডাকের ফলে বাংলার মানুষের মনে কিসের আগুন জ্বলে?উঃ প্রতিশোধের।১৭। কোন সরকারের নির্দেশনায় যুদ্ধ পরিচালিত হয়?উঃ মুজিবনগর সরকার।১৮। কয় মাস যুদ্ধ হয়?উঃ ৯ মাস১৯। কত তারিখে বাঙালি বিজয় লাভ করে?উঃ ১৬ই ডিসেম্বর।২০। কে আওয়ামী লীগকে ক্ষমতা গ্রহণ করতে বাধা দেয়?উঃ জুলফিকার আলী ভুট্টো।   



12056,27873
এইচএসসি পরীক্ষা ২০১৯
অন্যান্য
প্রকাশ : ১২ ফেব্রুয়ারি ২০১৯, ০০:০০
লেনদেনগুলো জাবেদাভূক্ত কর হিসাববিজ্ঞাননির্মল ইন্দু সরকার, প্রভাষকসেন্ট গ্রেগরী হাইস্কুল এন্ড কলেজ      ২০১৯ সালের প্রিয় এইচএসসি পরীক্ষার্থী বন্ধুরা, তোমাদের জন্য আজ হিসাববিজ্ঞান প্রথমপত্র থেকে কিছু নমুনা প্রশ্ন দেয়া হলো । বাসায় অনুশীলন করো। হিসাববিজ্ঞান পরিচিতি১। জনাব রহিম একটি দোকানের মালিক। ২০১৪, ১ জুন তারিখে তার বিভিন্ন হিসাবের উদ্বৃত্ত ছিল: নগদ ২০,০০০ টাকা, প্রাপ্য হিসাব ৩.৫,০০০ টাকা, মজুদ পণ্য ২২,০০০ টাকা এবং প্রদেয় হিসাব ১৫,০০০ টাকা। জুন মাসের ঘটনাগুলো নিম্নরূপ:জুন ৩ জনাব রহিম অতিরিক্ত মূলধনস্বরূপ কারবারে নগদ ৫,০০০ টাকা বিনিয়োগ করেন।            ”১৩ নগদ ক্রয় ১৫,০০০ টাকা ও বাকিতে ক্রয় ২৫,০০০ টাকা।              ”১৯ মাসিক ৫,০০০ টাকা বেতনে একজন বিক্রয়কর্মী নিয়োগ করেন।      ”৩০ ভাড়া পরিশোধ করেন ৬০০ টাকা।            ক. ২০১৪ সালের ১ জুন তারিখে মূলধন নির্ণয় কর।                                             খ. হিসাব সমীকরণে লেনদেনগুলোর প্রভাব দেখাও।                                              গ. লেনদেনগুলোর জাবেদা দাখিলা দাও।           ২। ২০১৪ সালের ১ জানুয়ারি তারিখে জনাব সেলিশ নগদ ১,৪০,০০০ টাকা এবং ৬০,০০০ টাকা মূল্যের আসবাবপত্র নিয়ে সেবাকার্য আরম্ভ করলেন। উক্ত মাসে তার লেনদেনসমূহ নিম্নরূপ:জানু  ২ তিন মাসের ভাড়া প্রদান ৬,০০০ টাকা।  ”  ৫ নগদে সেবা প্রদান ২০,০০০ টাকা এবং ধারে সেবা প্রদান ১০,০০০ টাকা।        ” ৭ ধারে মানিহারি ক্রয় ৫,০০০ টাকা।            ” ৮ ১০,০০০ টাকা মাসিক বেতনে ম্যানেজার নিয়োগ।        ” ১০ বিমা প্রদান ২,০০০ টাকা।     ” ১৫ ৭ তারিখের প্রদেয় অর্থ পরিশোধ।           ” ২০ বিজ্ঞাপন বাবদ প্রদান ৩,০০০ টাকা।        ” ৩১  আসবাবপত্রের অবচয় ১,০০০ টাকা       ক. কোন ঘটনাটি লেনদেন নয় চিহ্নিত কর।                                           খ. ২,৭,১৫ ও ২০ তারিখের লেনদেনগুলো জাবেদাভূক্ত কর। (ব্যাখ্যার প্রয়োজন নাই)।গ. উপর্যুক্ত  লেনদেনগুলো দ্বারা হিসাব সমীকরণ তৈরি কর।৩। জনা্ব মুশফিকের হিসাব বই থেকে নিম্নের ঘটনাগুলো নেয়া হয়েছে:২০১৪,জানু -১ জনাব মুশফিক ২০,০০০ টাকা নগদ ও ৫,০০০ টাকার আসবাবপত্র নিয়ে ব্যবসা আরম্ভ করেন।”-৩ ৫,০০০ টাকা মূল্যের মাল ধারে ক্রয় করেন।                ”-৯ ১৫,০০০ টাকা বেতনে একজন কর্মচারীকে নিয়োগ দিলেন।             ”-১৫        নগদে মাল বিক্রয় ১৭,০০০ টাকা।   ”-২০        ব্যক্তিগত হিসাব থেকে আয়কর প্রদান ৪,০০০ টাকা।            ”-২৫ মজুরি প্রদান করেন ১,৫০০ টাকা।           ক. লেনদেন নয় এমন ঘটনাগুলো চিহ্নিত কর।                                                    খ. ১,৩,১৫ এবং ২৫ তারিখের লেনদেনগুলো জাবেদা লিখ।                  গ. ক্রয় হিসাব এবং বিক্রয় হিসাব প্রস্তুত কর।                                                      ৪। মি. সিরাত ১ জুন ২০১৪ তারিখে নগদ ৫৫,০০০ টাকা, পণ্যদ্রব্য ১০,০০০ টাকা এবং ১৫,০০০ টাকার ঋণ নিয়ে ব্যবসায় আরম্ভ করেন। উক্ত মাসে তাঁর অন্যান্য লেনদেগুলো নিম্নরূপ:জুন-৫   জিহাদের নিকট পণ্য বিক্রয় ১০,০০০ টাকা যার ৪০% নগদে।     ”-১৫ তিন মাসের ভাড়া প্রদান ১২,০০০ টাকা।  ”-২০ ধারে বিক্রয়ের ১০% অনাদায়ি দেনা ধার্য কর।           ”-২৫ সরঞ্জাম ক্রয় ৩,০০০ টাকা।   ”-৩০ চেকের মাধ্যমে বেতন পরিশোধ ৩,০০০ টাকা।          ক. মি. সিরাত এর প্রারম্ভিক মূলধনের পরিমাণ নির্ণয় কর।                       খ. জুন ৫,১৫,২০ ও ২৫ তারিখের লেনদেনগুলোর জাবেদা দাখিলা দেখাও। (ব্যাখ্যার প্রয়োজন নাই)।গ. জুন ১৫, ২০, ২৫ ও ৩০ তারিখের লেনদেনগুলো দ্বারা হিসাব সমীকরণে কী প্রভাব পড়েছে তা দেখাও।৫। জনাব রহিম মিয়া ২০১৭ সালের ১ জানুয়ারি তারিখে নগদ ১,০০,০০০ টাকা এবং ৫০,০০০ টাকার আসবাবপত্র নিয়ে কারবার শুরু করেন। উক্ত মাসে তার অন্যান্য লেনদেনসমূহ ছিল নিম্নরূপ:জানু.-৩ মাসিক ১২,০০০ টাকা বেতনে একজন কর্মচারী নিয়োগ প্রদান করা হলো ”৮ নগদে পণ্য ক্রয় ৩০,০০০ টাকা।       ”১৫ ধারে পণ্য ক্রয় ১০,০০০ টাকা।                ”২০ আলমের নিকট পণ্য বিক্রয় ৪০,০০০ টাকা।                ”২৫ নিজস্ব তহবিল থেকে রহিম মিয়া জীবন বিমার পরিমাণ গণনাসহ নির্ণয় কর।”৩০ কর্মচারীর বেতন প্রদান ১২,০০০ টাকা।     ক. যে সকল ঘটনা লেনদেন নয় এমন ঘটনার মোট টাকার পরিমাণ গণনাসহ নির্ণয় কর
খ. যে সকল ঘটনা লেনদেন, সেগুলোর হিসাব খাত উল্লেখপূর্বক আধুনিক পদ্ধতিতে শ্রেণিবিন্যাস করে দেখাও।গ. চলমান জের ছকে নগদান হিসাব এবং মূলধন হিসাব প্রস্তুত কর।  
৬। জনাব মুশফিক ২০১৭ সালের ১ জানুয়ারি তারিখে নগদ ৫০,০০০ টাকা, ২০,০০০ টাকার পণ্যদ্রব্য এবং ৩০,০০০ টাকা ঋণ নিয়ে কারবার শুরু করেন। উক্ত মাসে তার কারবারে অন্যান্য লেনদেনসমূহ ছিল নিম্নরূপ:জানু-৫ তামিমের নিকট নগদে মাল বিক্রয় ৪০,০০০ টাকা।    ”৮ নগদে আসবাবপত্র ক্রয় ১০,০০০ টাকা।       ”১২ ভ্যাটসহ নগদে মাল ক্রয় ৩৪,০০০ টাকা।    ”১৫ বহি: ফেরত ৭,০০০ টাকা।     ”২০ কমিশন পাওয়া গেল ৫,০০০ টাকা।          ”২৩ রুবেলের নিকট হতে পণ্য ক্রয় ১৫,০০০ টাকা।            ”২৭ ভাড়া  প্রদান ১২,০০০ টাকা।   ”৩০ রুবেলকে তার পাওনা টাকার পূর্ণ নিষ্পত্তিতে ১১,৫০০ টাক প্রদান করা হলো।     ক. জনাব মুশফিকের প্রারম্ভিক মূলধনের পরিমাণ গণনাসহ নির্ণয় কর।
খ. ১২, ১৫, ২০ ও ৩০ তারিখের লেনদেনগুলোর জাবেদা দাখিলা দাও। (ব্যাখ্যার প্রয়োজন নাই)গ. ৫, ৮, ২৩ ও ২৭ তারিখের লেনদেনগুলোর সাহায্যে টেবুলার ছকে হিসাব সমীকরণ প্রভাব দেখাও।   



12057,27874
গুণফলের মান নির্ভর করে কিসের উপর?
অন্যান্য
প্রকাশ : ১২ ফেব্রুয়ারি ২০১৯, ০০:০০
গণিতহিমন এডওয়ার্ড গমেজ, প্রভাষকসেন্ট গ্রেগরী হাইস্কুল অ্যান্ড কলেজ   গুণ১.গুণফল নির্ণয়ের সূত্র লেখ।উত্তর : গুণ্য ´ গুণক = গুণফল।২.গুণক নির্ণয়ের সূত্রটি কী?            উত্তর : গুণফল ¸গুণ্য = গুণক। ৩.            = কী হবে? উত্তর : গুণ্য।৪.কোনো সংখ্যাকে ১ দ্বারা গুণ করলে, গুণফল কত হবে?উত্তর : ঐ সংখ্যাই হবে।৫.তিন অঙ্কবিশিষ্ট গুণ্য ও গুণকের মাধ্যমে গুণফল নির্ণয়ে গুণ্যের প্রত্যেকটি সংখ্যাকে কোন অঙ্ক দ্বারা গুণ করতে হয়?উত্তর : একক স্থানীয় অঙ্ক।৬.গুণফলের মান নির্ভর করে কিসের উপর?উত্তর : গুণ্য ও গুণকের মানের উপর।৭. চার অঙ্কবিশিষ্ট গুণ্যকে তিন অঙ্কবিশিষ্ট গুণক দ্বারা কয়টি ধাপে গুণ করতে হয়?উত্তর : তিনটি।৮.একটি গ্লাসের দাম ১১০ টাকা হলে, ২৫টি গ্লাসের দাম কত?উত্তর : ১১০ ´ ২৫ = ২৭৫০ টাকা।৯. ৯৯০ ´ ৬০ এর সহজ পদ্ধতিতে গুণফল নির্ণয়ের লিখিত রূপ কী?উত্তর : (১০০০ - ১০) ´ ৬০।১০.সহজ পদ্ধতিতে ১০১০´৬৭০ এর গুণফল নির্ণয়ে গুণ্য ১০১০ এর দুইটি অংশ কী কী?উত্তর : ১০০০ ও ১০।১১.৭৮ ´ ৭৩ কে কত দ্বারা গুণ করলে গুণফল ৫৬৯৪০০০ হবে?উত্তর : ১০০০।১২.৬০৯০ সংখ্যাটি ৬০৯০০ হবে ২০৩ ´ ৩ এর সাথে কত গুণ করলে?উত্তর : ১০।১৩.                           ৯ ২ ০ ৭                                    ´                             ৩    ৮ ২ ৮উপরের শূন্যস্থানগুলোয় কোন কোন অঙ্ক বসবে?উত্তর : ৪ ও ৬।১৪.এক ব্যক্তির দৈনিক আয় ৬৫০ টাকা হলে ২৫ দিনে তার মোট আয় কত?উত্তর : (৬৫০ ´ ২৫) টাকা = ১৬২৫০ টাকা।   ১৫.একটি বিদ্যালয়ের ৮৭৫ জন ছাত্রের প্রত্যেকের মাসিক বেতন ৫২৫ টাকা হলে মোট বেতন কত টাকা?উত্তর : (৮৭৫´৫২৫) টাকা = ৪৫৯৩৭৫ টাকা।১৬. ৬.৪৩ ´ ১০ = কত?              উত্তর : ৬৪.৩।  



12058,27875
জুনিয়র স্কুল সার্টিফিকেট পরীক্ষা
অন্যান্য
প্রকাশ : ১২ ফেব্রুয়ারি ২০১৯, ০০:০০
বাংলামো. সুজাউদ দৌলা, সহকারি অধ্যাপকরাজউক উত্তরা মডেল কলেজ, ঢাকা তৈলচিত্রের ভূত (গল্প) গদ্য : তৈলচিত্রের ভূত (গল্প)প্রশ্ন ২২। ‘তৈলচিত্রের ভূত’ গল্পটি কখন প্রকাশিত হয়?উত্তর: ১৯৪১ সালের ফেব্রুয়ারি মাসে।প্রশ্ন ২৩। মানিক বন্দ্যোপাধ্যায় কোথায় জন্মগ্রহণ করেন?উত্তর: সাঁওতাল পরগনার দুমকায়।প্রশ্ন ২৪। মানিক বন্দ্যোপাধ্যায় কবে জন্মগ্রহণ করেন?উত্তর: ১৯০৮ সালের ১৯শে মে।প্রশ্ন ২৫। মানিক বন্দ্যোপাধ্যায় কবে মৃত্যুবরণ করেন?উত্তর: ১৯৫৬ সালের ৩ রা ডিসেম্বর।প্রশ্ন ২৬। মানিক বন্দ্যোপাধ্যায়ের পিতৃপুরুষের বসতি কোথায় ছিল?উত্তর: বাংলাদেশের বিক্রমপুর অঞ্চলে।প্রশ্ন ২৭। রূপার ফ্রেমে বাল্ব দুটো লাগিয়েছিলেন কে?উত্তর: পরেশ।গদ্য : এবারের সংগ্রাম স্বাধীনতার সংগ্রাম (প্রবন্ধ)প্রশ্ন ১। ন্যাশনাল অ্যাসেম্বলি কী?উত্তর: জাতীয় পরিষদ।প্রশ্ন ২। শাসনতন্ত্র কী?উত্তর: সংবিধান।প্রশ্ন ৩। আরটিসি কী?উত্তর: রাউন্ড টেবিল কনফারেন্স বা গোলটেবিল বৈঠক।প্রশ্ন ৪। মার্শাল-ল কী?উত্তর: সামরিক আইন।প্রশ্ন ৫। সেক্রেটারিয়েট কী?উত্তর: সচিবালয়।প্রশ্ন ৬। Withdraw শব্দটির অর্থ কী?উত্তর: প্রত্যাহার।প্রশ্ন ৭। ব্যারাক বলতে কী বুঝায়?উত্তর: সেনাছাউনি।প্রশ্ন ৮। জেনারেল আইয়ুব খান ক্ষমতাচ্যুত হওয়ার পর কে ক্ষমতায় আসেন?উত্তর: ইয়াহিয়া খান।প্রশ্ন ৯। বাঙালির অবিসংবাদিত নেতা কে?উত্তর: বঙ্গবন্ধু শেখ মুজিবুর রহমান।প্রশ্ন ১০। প্রেসিডেন্ট ইয়াহিয়া খান কত তারিখে পাকিস্তান জাতীয় পরিষদের প্রথম অধিবেশন ডেকেছিলেন?উত্তর: ১৯৭১ সালের ৩রা মার্চ।প্রশ্ন ১১। কত তারিখে জাতীয় পরিষদের অধিবেশন স্থগিত করা হয়?উত্তর: ১৯৭১ সালের ১লা মার্চ।প্রশ্ন ১২। ঐতিহাসিক ৭ই মার্চের ভাষণে কত লোক উপস্থিত ছিলেন?উত্তর: প্রায় ১০ লাখ।প্রশ্ন ১৩। ৭ই মার্চের ভাষণটির ব্যাপ্তি কত মিনিট ছিল?উত্তর: ১৮ মিনিট।প্রশ্ন ১৪। ১৯৭১ সালের কত তারিখে অ্যাসেম্বলি কল করা হয়েছিল?উত্তর: মার্চ মাসের ২৫ তারিখে।প্রশ্ন ১৫। বঙ্গবন্ধু শেখ মুজিবুর রহমান কোথায় জন্মগ্রহণ করেন?উত্তর: গোপালগঞ্জ জেলার টুঙ্গিপাড়া গ্রামে।  



12059,27876
এবার অনলাইনে সঙ্গী খুঁজবে গরু!, চালু হলো ডেটিং অ্যাপ
বিশ্ব সংবাদ
প্রকাশ : ১১ ফেব্রুয়ারি ২০১৯, ১৮:৩৪
মিলনের জন্য আগ্রহী গাভী ও ষাড় এখন সঙ্গী খুঁজে পাচ্ছে অ্যাপের সাহায্যে। খামারিরা অ্যাপের মাধ্যমে প্রয়োজনীয় জাতের গরু পছন্দ করে দ্রুত মিলনের ব্যবস্থা করছেন। যুক্তরাজ্যের একটি প্রযুক্তি প্রতিষ্ঠানের চালু করা এমন জনপ্রিয় অ্যাপটির নাম ‘টুড্ডার’। খবর ব্লুমবার্গের।টুড্ডার নামক অ্যাপটি তৈরি করা হয়েছে জনপ্রিয় ড্যাটিং অ্যাপ টিন্ডারের অনুকরণে। খামারিরা প্রথমে অ্যাপটিতে নিজেদের প্রজননক্ষম গাভী বা গরুর ছবি দিয়ে অ্যাকাউন্ট খোলেন। পরে গরুর ছবি, বয়স, জাত ইত্যাদি দেখে নিজেদের গরু বা গাভীর মিলনের জন্য সেগুলোকে বাছাই করে প্রস্তাব পাঠান অ্যাপ ব্যবহারকারীরা।উভয় পক্ষ রাজি হলে বাচুর উৎপাদনের জন্য উভয় গরুর মিলনের ব্যবস্থা করা হয়।হেক্ট্যায়ার নামক যে প্রযুক্তি প্রতিষ্ঠান অ্যাপটি চালু করেছে সেটির এক কর্মকর্তা বলেন, ‘এতদিন কাছেই একটি প্রজননক্ষম গরু থাকলেও সেটির খবর জানতেন না খামারিরা। অনেক দূর যেতে হতো নিজেদের গরুর প্রজননের জন্য। এই অ্যাপ ব্যবহারকারীরা এখন কাছেই প্রয়োজনীয় গরুর সন্ধান পাচ্ছেন।’টুড্ডার অ্যাপের অ্যাপল সংস্করণের বর্ণনায় বলা হয়, ‘টুড্ডার গরুদের প্রজজন সঙ্গী খুঁজে পেতে ঘটক হিসেবে কাজ করে এবং এভাবেই ভালোবাসায় সহায়তা করে।’আরও পড়ুনঃ ঢাকার ময়লা দূর করতে কলকাতায় সাঈদ খোকনপ্রযুক্তি প্রতিষ্ঠান হেক্ট্যায়ার জানিয়েছে, অ্যাপটির মাধ্যমে গরু ক্রেতা-বিক্রেতারাও এখন সুবিধা পাচ্ছেন। কারণ প্রত্যেকটি গরুর বর্ণনায় উল্লেখ থাকে সেটির গুণাগুণ, বৈশিষ্ট্য ও স্বাস্থ্যগত তথ্য উল্লেখ করা থাকে।ইত্তেফাক/টিএস



12060,27877
‘টাকা চেয়ে না পেয়ে ভাবিকে খুন করে লিমন’
সারাদেশ
প্রকাশ : ১১ ফেব্রুয়ারি ২০১৯, ১৮:৩৫
‘ভাবির কাছে টাকা চেয়ে না পেয়ে দেবর মো. ফরহাদ হোসেন লিমন (২২) ক্ষুব্ধ হয়ে ভাবিকে খুন করে। এরপর স্বর্ণালঙ্কারসহ দামি জিনিসপত্র নিয়ে গা ঢাকা দেওয়ার চেষ্টা করেছিলো সে। পরে এই ঘটনাকে চুরির ঘটনা হিসাবে প্রমাণেরও চেষ্টা করেছিলো। কিন্তু পুলিশের জালে ধরা পড়ার পর তার সব পরিকল্পনা ভেস্তে যায়।’ সোমবার দামপাড়া পুলিশ লাইনে সংবাদ সম্মেলনে এসব তথ্য জানান চট্টগ্রাম মেট্রোপলিটন পুলিশের (সিএমপি) অতিরিক্ত কমিশনার (অপরাধ ও অভিযান) আমেনা বেগম। পুলিশ লিমনকে গ্রেফতার করে রিমান্ডে নেওয়ার পর জিজ্ঞাসাবাদে সে এসব তথ্য জানিয়েছে।ফরহাদ হোসেন লিমন জানায় সে নিয়মিত ভারতীয় ধারাবাহিক ‘ক্রাইম পেট্রোল’ দেখতো। ক্রাইম পেট্রোলে বিভিন্ন হত্যাকান্ডের রহস্য উদঘাটনের বিষয়গুলো দেখানো হয়। সেখান থেকে দেখে অনুপ্রাণিত হয়ে ভাবিকে খুন করে এই ঘটনাকে চুরির ঘটনা হিসাবে সাজানোর চেষ্টা করে।রিমান্ডের প্রথম দিন আসামি লিমনের দেওয়া তথ্যে পুলিশ লুন্ঠিত কানের দুল, চেইন, ব্রেসলেটসহ স্বর্ণালঙ্কার ও অন্যান্য জিনিসপত্র উদ্ধার করে। সাউন্ড বক্সের ভেতরে লুকানো ছিল এসব সামগ্রী।সংবাদ সম্মেলনে সিএমপির অতিরিক্ত কমিশনার (অপরাধ ও অভিযান)  আমেনা বেগম আরো জানান, ‘গত ৮ ফেব্রুয়ারি দিবাগত রাতে হাসিনা বেগমকে (৩২) হত্যা করে ফরহাদ হোসেন লিমন। পরে হাসিনা বেগমের মরদেহ বাসার বাইরে আরেকটি কক্ষে তালা মেরে রেখে পালিয়ে যায় সে। এ ঘটনায় হাসিনা বেগমের ভাই মো. মানিক আকবর শাহ থানায় মামলা দায়ের করেন।’আকবর শাহ থানার তদন্তকারী কর্মকর্তা জানান, ‘ফরহাদ হোসেন লিমনকে গ্রেফতারের পর ৫ দিনের রিমান্ডে এনে জিজ্ঞাসাবাদ শুরু করা হয়। রিমান্ডের প্রথম দিনেই লিমন তার ভাবিকে খুনের কথা স্বীকার করে। জিজ্ঞাসাবাদে লিমন আরো জানায়, টাকা চেয়ে না পেয়ে সে ক্ষুব্ধ হয়। রাতে সবাই ঘুমিয়ে পড়লে পরিকল্পনা অনুযায়ী ভাবি হাসিনা বেগমকে খুন করে মরদেহ লুকিয়ে রাখে এবং স্বর্ণালঙ্কারসহ অন্যান্য জিনিসপত্র নিয়ে বেরিয়ে যায়।’নিহত হাসিনা বেগম নোয়াখালীর শফিগঞ্জ এলাকার পশ্চিম মাইজচরা গ্রামের মেয়ে। তিনি আকবর শাহ থানাধীন কালির হাট ১নম্বর গলিতে ভাড়া বাসায় থাকতেন এবং একটি গার্মেন্টস কারখানায় চাকরি করতেন। আসামি লিমন চাঁদপুরের পাইকপাড়া এলাকার আবুল কাশেম পাটোয়ারীর ছেলে।আরও পড়ুনঃ স্বামীকে হত্যার দায়ে স্ত্রী-পুত্রসহ চারজনের বিরুদ্ধে মামলাসংবাদ সম্মেলনে সিএমপির অতিরিক্ত উপ-পুলিশ কমিশনার (পশ্চিম) মো. কামরুল ইসলাম, সিনিয়র সহকারী কমিশনার (পাহাড়তলী জোন) পংকজ বড়ুয়া, আকবর শাহ থানার ভারপ্রাপ্ত কর্মকর্তা (ওসি) জসিম উদ্দিন উপস্থিত ছিলেন।ইত্তেফাক/নূহু



12061,27878
সেতু না থাকায় ভেলায় ভাসিয়ে নেওয়া হল মরদেহ
সারাদেশ
প্রকাশ : ১১ ফেব্রুয়ারি ২০১৯, ১৮:৩৫
সেতু না থাকায় কক্সবাজারের রামুর এক মৃত ব্যক্তিকে ভেলায় ভাসিয়ে দাফনের জন্য নেওয়া হয়। দেশ স্বাধীনের পর থেকে রামু উপজেলার কাউয়ারখোপ ইউনিয়নের সোনাইছড়ির মনিরঝিল গ্রামে যারাই মারা গেছেন, সবার মৃতদেহ এভাবেই ভেলায় করে নিতে হয়েছে।সর্বশেষ সোমবার ওই এলাকার আব্দুল বারির ছেলে মনির আহম্মদের মৃত্যুর পর ভেলায় করে মৃতদেহ দাফনের জন্য নেওয়ার ছবি সামাজিক যোগাযোগ মাধ্যমে ভাইরাল হয়।শুধু লাশ দাফনই নয়, স্থানীয় লোকজনের যাতায়াতেও চরম দুর্ভোগ পোহাতে হয়। অবহেলিত মনিরঝিল গ্রামটিতে স্বাধীনতার পর থেকেই কোনো উন্নয়নের ছোঁয়া লাগেনি। সোনাইছড়ি খালের ওপর একটি ছোট একটি সেতুর অভাবে ওই এলাকাটি এখনো বিচ্ছিন্ন রয়ে গেছে।আরো পড়ুন:  সুইডিশ ফুটবল অধিনায়কের ইসলাম গ্রহণরামুর কাউয়ারখোপ ইউনিয়নের একাধিক ব্যক্তি জানান, এই গ্রামে মানুষের জন্য একটি ছোট সেতু বা কালভার্ট করে দিলে জনদুর্ভোগ আর হবে না।রামুর কাউয়ারখোপ ইউনিয়নের ২ নং ওয়ার্ডের ইউপি সদস্য আব্দুল মালেক জানান, ‘অবহেলিত মনিরঝিল গ্রামটিতে স্বাধীনতার পর থেকেই রাবার ডেম, নদী ভাঙ্গন রোধসহ কিছুটা উন্নয়নের ছোঁয়া লাগলেও সোনাইছড়ি খালের উপর নির্মাণাধীন একটি ব্রিজে জের কাজ অর্ধসমাপ্ত থাকায় ওই এলাকাটি এখনো বিচ্ছিন্ন রয়ে গেছে।’আরো পড়ুন: বিয়েতে নাচতে গিয়ে ব্রিজ ভেঙ্গে নর্দমায় বরকক্সবাজার রামু আসনের সংসদ সদস্য সাইমুম সারওয়ার কমল বলেন, ‘এটা অবশ্যই দুঃখজনক। এ বিষয়ে ঠিকাদারি প্রতিষ্ঠানকে নির্দেশ দেওয়া হয়েছে। আশাকরি দ্রুত সমস্যার সমাধান হবে।’ইত্তেফাক/বিএএফ



12062,27879
অশ্লীল চলচ্চিত্র নির্মাণ ও পাইরেসি বন্ধে টাস্কফোর্স গঠন করা হয়েছে: ড. হাছান মাহমুদ
জাতীয়
প্রকাশ : ১১ ফেব্রুয়ারি ২০১৯, ১৮:৩৬
সংসদে তথ্যমন্ত্রী ড. হাছান মাহমুদ বলেছেন, 'অশ্লীল চলচ্চিত্র নির্মাণ ও প্রদর্শন এবং ভিডিও পাইরেসি বন্ধ করতে তথ্য মন্ত্রণালয় ইতিমধ্যে একটি টাস্কফোর্স গঠন করেছে। এটি পর্ন ও অশ্লীল ভিডিও এবং পাইরেসি বন্ধে সিডি ও ভিডিও জব্দ করা ছাড়াও দায়ীদের বিরুদ্ধে মামলা ও গ্রেফতার করে থাকে'। সোমবার (১১ ফেব্রুয়ারি) জাতীয় সংসদ অধিবেশনে সংসদ সদস্য নিজাম উদ্দিন হাজারীর এক লিখিত প্রশ্নের জবাবে তিনি এ কথা বলেন।হাছান মাহমুদ আরও জানান, 'অশ্লীল চলচ্চিত্র নির্মাণ ও প্রদর্শন এবং ভিডিও পাইরেসি রোধকল্পে তাৎক্ষণিক কার্যকর ব্যবস্থা গ্রহণের জন্য মনিটরিং সেলও গঠন করা হয়েছে'।দেশে সৃষ্টিশীল চলচ্চিত্র নির্মাণে সরকারের অবদানের কথা উল্লেখ করে হাছান মাহমুদ জানান, 'সৃষ্টিশীল চলচ্চিত্র নির্মাণে উৎসাহিত করার জন্য পূর্ণদৈর্ঘ্য ও স্বল্পদৈর্ঘ্য চলচ্চিত্র নির্মাণে সরকার প্রতিবছর অনুদান দিয়ে থাকে। ২০১৭-১৮ অর্থবছরে ৫টি পূর্ণদৈর্ঘ্য চলচ্চিত্রের জন্য ২ কোটি ৮০ লাখ টাকা এবং ৬টি স্বল্পদৈর্ঘ্য চলচ্চিত্রের জন্য ৬০ লাখ টাকাসহ সর্বমোট ৩ কোটি ৪০ লাখ টাকা সরকারি অনুদান দেয়া হয়েছে। আসন্ন ২০১৮-১৯ অর্থবছরে অনুদান প্রদানের কার্যক্রম প্রক্রিয়াধীন রয়েছে'।আরও পড়ুন: স্বামীকে হত্যার দায়ে স্ত্রী-পুত্রসহ চারজনের বিরুদ্ধে মামলাএর আগে গত ৬ ফেব্রুয়ারি ডাক, টেলিযোগাযোগ ও তথ্যপ্রযুক্তি মন্ত্রী মোস্তাফা জব্বার একটি ফেসবুক স্ট্যাটাসে জানান, '২৪৪‌টি পর্ন সাইট বন্ধ ক‌রে‌ছি। অভিযান চলছে, চলবে'। তিনি বলেন, 'পর্ন সাইট যা আছে আমরা তা খুঁজে পাচ্ছি। নতুন নতুন করে যখন এসব সাইট চালু হতে থাকবে, নতুন নতুন করে আমরা এসব সাইট বন্ধ করতে থাকবো। এটি একদিনের কাজ নয়, আমাদের প্রতিদিনের কাজ। পর্ন সাইট বন্ধে আমার মন্ত্রণালয় কঠোর অবস্থানে যাচ্ছে'।ইত্তেফাক/জেডএইচডি



12063,27880
‘যারা ইংরেজিতে বিচারের রায় লিখছেন, তাদের উচিত বাংলায় লেখা’
জাতীয়
প্রকাশ : ১১ ফেব্রুয়ারি ২০১৯, ১৮:৪০
জাতীয় সংসদের ডেপুটি স্পিকার মো. ফজলে রাব্বী মিয়া বলেছেন, ‌‘অনেক আন্দোলন সংগ্রাম আর শহীদদের রক্তের বিনিময়ে অর্জিত বাংলা ভাষায় উচ্চ আদালতের রায় লেখার মাধ্যমে ভাষা শহীদদের আত্মার প্রতি শ্রদ্ধা নিবেদন করা যায়।’তিনি আজ সোমবার জাতীয় প্রেসক্লাবে বঙ্গবন্ধু জাতীয় যুব পরিষদ কর্তৃক আয়োজিত এক অনুষ্ঠানে প্রধান অতিথির বক্তব্যে এ কথা বলেন।ফজলে রাব্বী মিয়া বলেন, ‘জাতির পিতা বঙ্গবন্ধু শেখ মুজিবের নেতৃত্বে লাখো শহীদের রক্তের বিনিময়ে অর্জিত স্বাধীন বাংলাদেশের সংবিধানে সর্বক্ষেত্রে বাংলা ভাষার প্রচলনের বাধ্যবাধকতা রয়েছে। তাই যেসব সম্মানিত বিচারকগণ এখনো ইংরেজি ভাষায় বিচারের রায় লিখছেন তাদের উচিত বাংলা ভাষায় বিচারের রায় লেখাসহ আদালতের সমস্ত দাপ্তরিক কাজ বাংলাভাষায় লিপিবদ্ধ করার উদ্যোগ গ্রহণ করা।’আরও পড়ুন: এবারও বেড়েছে হজযাত্রার খরচবিগত নির্বাচনে জনগণের ভোটে নির্বাচিত বিএনপিসহ জাতীয় ঐক্যফ্রন্টের সংসদ সদস্যদের অন্ধভাবে সরকারের সমালোচনা না করে সংসদে এসে জনগণের পক্ষে কথা বলার জন্য তিনি আহ্বান জানান। বাসসইত্তেফাক/কেকে



12064,27881
পীরগঞ্জে ২ ট্রাকের মুখোমুখি সংঘর্ষে একজন নিহত
সারাদেশ
প্রকাশ : ১১ ফেব্রুয়ারি ২০১৯, ১৮:৪৪
রংপুর-ঢাকা মহাসড়কের পীরগঞ্জ উপজেলার কলাবাগান নামক স্থানে দুটি ট্রাকের মুখোমুখি সংঘর্ষে ১ ট্রাক চালক নিহত হয়েছেন। এ ঘটনায় আরও ৩ জন আহত হয়েছেন। সোমবার সকাল ১১টায় এ দুর্ঘটনা ঘটেছে। নিহত রফিকুল রংপুর মাহিগঞ্জ এলাকার হারুন অর রশিদের পুত্র।মহাসড়কের বড়দরগাহ হাইওয়ে পুলিশ জানায়, ‘ঢাকা থেকে শঠিবাড়ি আসার পথে গ্যাস সিলিন্ডারবাহী ট্রাকের (ঢাকা মেট্রো-ট ২২-৬৯৮৮) সঙ্গে বর্ণিত স্থানে শঠিবাড়ি থেকে মোকামতলাগামী খালি ট্রাকের (ঢাকা মেট্রো-ড-১৪-২০৬০) মুখোমুখি সংঘর্ষ হয়। এতে ঘটনাস্থলে গ্যাসবাহী ট্রাকের চালক রফিকুল ইসলাম (৩৫) নিহত হন। আহতদের পরিচয় জানা যায়নি।আরও পড়ুনঃ ‘টাকা চেয়ে না পেয়ে ভাবিকে খুন করে লিমন’এ ব্যাপারে মামলা হয়েছে। দুর্ঘটনা কবলিত ট্রাক দুটি পুলিশ আটক করেছে।ইত্তেফাক/নূহু



12065,27882
মানিকগঞ্জে তরুণী ধর্ষণ, দুই পুলিশ কর্মকর্তা প্রত্যাহার
সারাদেশ
প্রকাশ : ১১ ফেব্রুয়ারি ২০১৯, ১৮:৪৪
মানিকগঞ্জে এক তরুণীকে ধর্ষণের অভিযোগে সাটুরিয়া থানার উপ-পরিদর্শক (এসআই) সেকেন্দার হোসেন ও সহকারী উপ-পরিদর্শক (এএসআই) মাজহারুল ইসলামকে প্রত্যাহার করে পুলিশ লাইনে সংযুক্ত করা হয়েছে। রবিবার বিকেলে নির্যাতনের শিকার ওই তরুণী মানিকগঞ্জ পুলিশ সুপার রিফাত রহমানের কাছে তাদের বিরুদ্ধে লিখিত অভিযোগ করেছেন। সোমবার পুলিশ সুপার সাংবাদিকদের এ সব তথ্য জানান। ওই তরুণী অভিযোগে জানান, সাভারের আশুলিয়া এলাকায় তার এক খালা সাটুরিয়া থানার এসআই সেকেন্দারের কাছে প্রায় ৩ লাখ টাকা পান। পাওনা টাকা আদায়ের জন্য বুধবার বিকেলে তিনি তার খালার সাথে সাটুরিয়া থানায় যান। এ সময় এসআই সেকেন্দার তাদের দু’জনকে নিয়ে থানা সংলগ্ন সাটুরিয়া ডাকবাংলোতে যান। এর পরপরই সেখানে থানার এএসআই মাজহারুল ইসলাম উপস্থিত হন। এ সময় তাকে এবং তার খালাকে ওই পুলিশ কর্মকর্তারা আলাদা রুমে আটকে রাখেন। এরপর ভয়ভীতি দেখিয়ে দুই পুলিশ কর্মকর্তা ওই তরুণীকে ইচ্ছার বিরুদ্ধে ইয়াবা সেবন করিয়ে একাধিকবার ধর্ষণ করেন। দুই রাত দুই দিন পর শুক্রবার সকালে তাদের হাতে ৫ হাজার টাকা তুলে দিয়ে সেকেন্দার সাটুরিয়া থেকে চলে যেতে বলেন। এ ঘটনা কাউকে জানালে তাকে ক্রসফায়ারের ভয় দেখানো হয়।
  
নির্যাতনের শিকার ওই তরুণী সাভারে ফিরে  বিষয়টি তার এক পরিচিত সাংবাদিকের কাছে জানান। সংবাদকর্মীদের কাছ থেকে মৌখিকভাবে এ ঘটনা জানার পর মানিকগঞ্জ পুলিশ সুপার শনিবার রাতেই অভিযুক্ত এসআই সেকেন্দার ও মাজহারুলকে থানা থেকে প্রত্যাহারের নির্দেশ দেন। রবিবার বিকেলে ওই তরুণী মানিকগঞ্জ পুলিশ সুপারের কাছে উপস্থিত হয়ে ঘটনার বর্ণনা দেন এবং দুই পুলিশ কর্মকর্তার বিরুদ্ধে লিখিত অভিযোগ দেন।অভিযুক্ত এসআই সেকেন্দার হোসেন এ বিষয়ে বলেন, আশুলিয়া এলাকার রহিমা বেগম তার কাছে পাওনা টাকার জন্য সাটুরিয়ায় এসেছিলেন। তাকে কিছু টাকাও তিনি দিয়েছেন। তরুণীকে আটকে রেখে ধর্ষণের অভিযোগ অস্বীকার করেন তিনি। কেন তাকে প্রত্যাহার করা হলো এর উত্তরে তিনি বলেন, এ বিষয়ে আমি কিছুই জানি না।আরও পড়ুন: গরুর জন্য ডেটিং অ্যাপ চালুসোমবার বেলা ৩টায় পুলিশ সুপার সাংবাদিকদের জানান, এ ঘটনায় অতিরিক্ত পুলিশ সুপার (মানিকগঞ্জ সদর সার্কেল) হাফিজুর রহমান ও সহকারী পুলিশ সুপার (ডিএসবি) হামিদুর রহমানকে তদন্তের দায়িত্ব দেওয়া হয়েছে। সব তদন্তে বিষয়টি প্রমাণিত হলে ওই দুজনের বিরুদ্ধে কঠোর ব্যবস্থা নেওয়া হবে। পুলিশ সদস্য হিসেবে তাদেরকে কোন রকম ছাড় দেওয়া হবে না। ইত্তেফাক/এমআই    



12066,27883
ষাট বছরের বৃদ্ধের চারিত্রিক স্খলন
সারাদেশ
প্রকাশ : ১১ ফেব্রুয়ারি ২০১৯, ১৮:৫২
বগুড়ায় প্রথম শ্রেণির এক শিশু কন্যা কোনো রকমে রক্ষা পেলো ষাট বছরের এক বৃদ্ধের লালসার হাত থেকে। মক্তবে পৌঁছে দেওয়ার কথা বলে শিশুটিকে কৌশলে নির্জনে নিয়ে গেদা শেখ (৬০)। পরে ধর্ষণ করতে উন্মত্ত হলে এলাকাবাসীর হাতে ধরা পড়েন তিনি।ঘটনাটি বগুড়ার শেরপুর উপজেলার গাড়িদহ ইউনিয়নের হাপুনিয়া গ্রামের।জানা যায়, প্রথম শ্রেণিতে পড়ুয়া শিশু কন্যা (৭) বাড়ি থেকে গত ১০ ফেব্রুয়ারি রবিবার বিকাল ৪টার দিকে একই এলাকার মক্তব খানায় পড়তে যাচ্ছিলো। এ সময় পাশের বাড়ির মৃত জয়েন শেখের ছেলে গেদা শেখ ওই শিশু কন্যাকে মক্তবখানায় পৌঁছে দেওয়ার কথা বলে কৌশলে তার লিচু বাগানে নিয়ে যায়। এক পর্যায়ে মাটিতে ফেলে ধর্ষণের চেষ্টা চালায়। শিশুটির চিৎকারে স্থানীয় প্রতিবেশীরা এগিয়ে এসে লম্পট বৃদ্ধকে হাতেনাতে ধরে ফেলে। এ ঘটনায় শিশুটির মা রাতে বাদী হয়ে শেরপুর থানায় অভিযোগ দায়ের করেন। আরো পড়ুন: থামছেই না ইউটিউবার সালমানের চ্যানেলে 'আনসাবস্ক্রাইব ঝড়'পরে থানা পুলিশের উপ-পুলিশ পরিদর্শক প্রদীপ কুমার অভিযান চালিয়ে সোমবার সকাল ৭টার দিকে উপজেলার মহিপুর বাজার এলাকা থেকে গেদা সেখকে গ্রেফতার করেন।এ ব্যাপারে শেরপুর থানার অফিসার ইনচার্জ মো. হুমায়ুন কবীর জানান, আসামিকে গ্রেফতার করা হয়েছে। তার বিরুদ্ধে আইনানুগ ব্যবস্থা গ্রহণ করা হবে।ইত্তেফাক/অনি



12067,27884
ঢাকায় অনুষ্ঠিত এলজি'র সার্ভিস কনফারেন্স- ২০১৯
টেক
প্রকাশ : ১১ ফেব্রুয়ারি ২০১৯, ১৮:৫৫
ঢাকায় অনুষ্ঠিত হলো এলজি'র সার্ভিস কনফারেন্স- ২০১৯। এই কনফারেন্সের মাধ্যমে বাংলাদেশে আনুষ্ঠানিকভাবে নিজেদের সেবা চালু করলো এলজি। প্রতিষ্ঠানটির সার্ভিস কনফারেন্স অনুষ্ঠানে উপস্থিত ছিলেন এলজির এশিয়া রিজিওনের পরিচালক (কাস্টমার সার্ভিস) মুজে কিম এবং এলজি বাংলাদেশের ব্যবস্থাপনা পরিচালক ডং কন সন। অনুষ্ঠানে ডং কন সন বলেন, 'এতোদিন বাংলাদেশে এলজি ডিস্ট্রিবিউটরের মাধ্যমে সেবা প্রদান করতো। এবার গ্রাহকরা সরাসরি এলজি’র কাছ থেকেই সেবা পাবে। আশাকরি তাদের অভিজ্ঞতা আরও ভালো হবে'।আরও পড়ুন:  অশ্লীল চলচ্চিত্র নির্মাণ ও পাইরেসি বন্ধে টাস্কফোর্স গঠন করা হয়েছে: ড. হাছান মাহমুদমুজে কিম আরও জানান, 'এখন থেকে বাংলাদেশের গ্রাহকরা সরাসরি এলজি’র সেবা উপভোগ করতে পারবেন। কোরিয়া থেকে আমাদের বিশেষজ্ঞ দল বাংলাদেশে কাজ করবে এবং গ্রাহকদের সর্বোচ্চ সেবা নিশ্চিত করবে। এলজি পণ্যের ক্রেতারা কোনো ধরনের ঝামেলা ছাড়াই নির্দিষ্ট আউটলেট থেকে এই সেবা নিতে পারবেন। এর মাধ্যমে আমরা গ্রাহকদের আরও কাছাকাছি পৌঁছাতে পারবো'।ইত্তেফাক/জেডএইচডি



12068,27885
অর্থ আত্মসাতের অভিযোগে কেসিসি কর্মকর্তার কারাদণ্ড
সারাদেশ
প্রকাশ : ১১ ফেব্রুয়ারি ২০১৯, ১৮:৫৮
অর্থ আত্মসাতের দায়ে খুলনা সিটি করপোরেশনের (কেসিসি) সম্পত্তি শাখার দায়িত্বপ্রাপ্ত কর্মকর্তা আমিরুল ইসলামকে পাঁচ বছরের কারাদণ্ড দিয়েছে আদালত। এছাড়া ৯ লাখ ২৫ হাজার ৪৫৩ টাকা জরিমানা, অনাদায়ে আরো এক বছরের কারাদণ্ড দেওয়া হয়েছে।সোমবার দুপুরে খুলনা বিভাগীয় স্পেশাল ট্রাইব্যুনালের বিচারক এসএম আবদুস সালাম এ রায় ঘোষণা করেন। রায় ঘোষণার সময় দণ্ডপ্রাপ্ত আসামি আমিরুল ইসলাম আদালতের কাঠগড়ায় উপস্থিত ছিলেন।বিভাগীয় স্পেশাল ট্রাইব্যুনালের পিপি সেলিম আল আজাদ জানান, কেসিসির প্রায় ১০ লাখ টাকা আত্মসাতের ঘটনায় দায়ের করা মামলায় ২০১০ সালে দুর্নীতি দমন কমিশন (দুদক) তার বিরুদ্ধে চার্জশিট দেয়। দীর্ঘ সময় পর মামলাটির বিচার কার্যক্রম শেষে আদালত এ রায় ঘোষণা করে।মামলার বিবরণ থেকে জানা যায়, কেসিসির তৎকালীন রাজস্ব কর্মকর্তা এসকেএস তাছাদুজ্জামান ২০০৯ সালের ১৭ মার্চ বাদী হয়ে আমিরুল ইসলামের নামে প্রায় ১০ লাখ টাকা আত্মসাতের অভিযোগে মামলা দায়ের করেন। মামলায় ২০০৭ সালের ১ নভেম্বর থেকে ২০০৯ সালের ১৮ ফেব্রুয়ারি পর্যন্ত সময়ে আমিরুল এ টাকা আত্মসাৎ করেছেন মর্মে উল্লেখ করা হয়। পরবর্তীতে মামলাটি তদন্তের জন্য দুদকে পাঠানো হয়। দুদুকের উপ-সহকারী পরিচালক আমিনুল ইসলাম তদন্ত শেষে ২০১০ সালের ২৪ ফেব্রুয়ারি আদালতে চার্জশিট দাখিল করেন। আরও পড়ুনঃ পীরগঞ্জে ২ ট্রাকের মুখোমুখি সংঘর্ষে একজন নিহতরাষ্ট্রপক্ষে মামলাটি পরিচালনা করেন পিপি অ্যাডভোকেট সেলিম আল আজাদ ও আসামি পক্ষে ছিলেন অ্যাডভোকেট আব্দুল মালেক।ইত্তেফাক/নূহু



12070,27887
মোহনগঞ্জে ট্রেনে কাটা পড়ে নারীর মৃত্যু
সারাদেশ
প্রকাশ : ১১ ফেব্রুয়ারি ২০১৯, ১৯:০৬
নেত্রকোনার মোহনগঞ্জে সোমবার ট্রেনে কাটা পড়ে এক হিন্দু নারী মারা গেছেন। নিহতের নাম নমিতা রানী শীল (৪৫)। তিনি উপজেলার সুয়াইর ইউনিয়নের মহড়া গ্রামের নিতাই চন্দ্র শীলের স্ত্রী।মোহনগঞ্জ রেলস্টেশনের সহকারী স্টেশন মাস্টার মোজাম্মেল হক জানান, মোহনগঞ্জ প্লাটফরম এলাকায় ২৬১ নং আপ লোকাল ট্রেনটি প্লাটফরমে ঢোকার সময় ট্রেনের নিচে কাটা পড়ে ঐ নারীর মৃত্যু হয়।আরও পড়ুনঃ অর্থ আত্মসাতের অভিযোগে কেসিসি কর্মকর্তার কারাদণ্ডইত্তেফাক/নূহু



12071,27888
গ্রন্থমেলায় নাজমুল হক ইমনের তিন বই
অন্যান্য
প্রকাশ : ১১ ফেব্রুয়ারি ২০১৯, ১৯:০৬
অমর একুশে গ্রন্থমেলায় প্রকাশিত হলো সাংবাদিক নাজমুল হক ইমনের নতুন তিনটি বই। ‘থ্রিডি ভূত’, ‘বিশুদ্ধ হাসি’ এবং ‘ফেইক’ এবারের গ্রন্থমেলায় প্রকাশ করেছে গ্রাফোসম্যান পাবলিকেশন। গ্রন্থমেলার ৩৫৬-৩৫৭ নাম্বার স্টলে পাওয়া যাচ্ছে নতুন বইগুলো।শিশুদের জন্য মিষ্টি ভূতের দুষ্টু বই ‘থ্রিডি ভূত’। বইটির প্রচ্ছদ করেছেন আশরাফুল ইসলাম রানা। দম ফাটানো হাসির গল্প দিয়ে সাজানো রম্য বই ‘বিশুদ্ধ হাসি’। বইটির প্রচ্ছদ করেছেন কার্টুনিস্ট মোরশেদ মিশু। এবং পরকীয়া প্রেমের গল্পে সংসারের টানাপোড়েন নিয়ে প্রকাশিত উপন্যাস ‘ফেইক’। বইটির প্রচ্ছদ করেছেন গুপু ত্রিবেদী। বই ৩টির দাম রাখা হয়েছে ১২০ টাকা। তবে মেলায় চলছে বইগুলোর ওপর ২৫ শতাংশ ছাড়।লেখক ও সাংবাদিক নাজমুল হক ইমন বলেন, ‘শিশুপাঠক গ্রন্থমেলার প্রাণ। আর তাই ছোটদের জন্য লিখতেই ভালো লাগে। প্রতিবারের মতো এবারো ছোটদের জন্য আমার দুটি বই রয়েছে। পাশাপাশি রয়েছে উপন্যাস। সহজ ভাষায় এবং পাঠকবান্ধব করার চেষ্টা করেছি বইগুলো।’আরো পড়ুন: তরুণীকে ধর্ষণের অভিযোগে দুই পুলিশ কর্মকর্তা প্রত্যাহারগ্রন্থমেলার প্রথম দিন থেকেই পাওয়া যাচ্ছে লেখকের নতুন বই। তবে এর পাশাপাশি গ্রাফোসম্যান পাবলিকেশনে নাজমুল হক ইমনের আরো বই রয়েছে। ইউটিউবার, ভূত ভিলা, গাধার আন্ডা এবং সাহাবের গোয়েন্দা বাহিনী রিলোড, অধ্যায় একাদশ, ভূতের বাচ্চা পুটু এবং সাহাবের গোয়েন্দা বাহিনী রির্টানস, ভূত সোসাইটি ও সাহাবের গোয়েন্দা বাহিনী কেনা যাবে এবারের গ্রন্থমেলাতেও। পাশাপাশি ইমনের বই পাওয়া যাবে অনলাইন বুকশপ রকমারিতেও।ইত্তেফাক/বিএএফ



12072,27889
অবসরে গিয়েও সরকারি সুবিধা নিচ্ছেন সিবিএ নেতা
রাজধানী
প্রকাশ : ১১ ফেব্রুয়ারি ২০১৯, ১৯:১৯
দুই বছর আগে অবসরে গেলেও গাড়ি, চালক এবং জ্বালানিসহ সব সুবিধা ভোগ করছেন একজন তৃতীয় শ্রেণির কর্মচারী। গত ১০ বছর ধরে ব্যবহার করছেন সরকারি পাজেরো। এই গাড়ি ব্যবহারে সরকারের ব্যয় হয়েছে কোটি টাকারও বেশি। এমনই অভিযোগ বাংলাদেশ বিদ্যুৎ উন্নয়ন বোর্ডের সিবিএ নেতা সাবেক সাধারণ সম্পাদক ও শ্রমিক লীগ নেতা আলাউদ্দীন মিয়ার বিরুদ্ধে।দুর্নীতি দমন কমিশনের (দুদক) একটি দল আলাউদ্দীন মিয়ার দখল থেকে অবৈধভাবে ব্যবহৃত সরকারের সেই পাজেরোটি সোমবার (১১ ফেব্রুয়ারি) উদ্ধার করে। জানা গেছে, রাজধানীর মতিঝিল এলাকা থেকে দুদকের এনফোর্সমেন্টের একটি দল গাড়িটি উদ্ধার করে। দুদকের সহকারী পরিচালক সালাউদ্দিন আহমেদের নেতৃত্বে ৫ সদস্যের দলটি এ অভিযান চালায়। দুদকের মহাপরিচালক মোহাম্মদ মুনীর চৌধুরী সাংবাদিকদের জানান, একটি অভিযোগের ভিত্তিতে ওই গাড়িটি উদ্ধার করা হয়। গাড়ি উদ্ধারের সময় এর চালক ছাড়া কেউ ছিলেন না। চালকের বক্তব্য রেকর্ড করে তাকে ছেড়ে দেওয়া হয়েছে। আলাউদ্দিন মিয়া পিডিবি'র সিবিএর সাধারণ সম্পাদক ছিলেন। আরও পড়ুন: নারায়ণগঞ্জে অন্তঃসত্ত্বা ইউএনওকে ওএসডি, তদন্তের নির্দেশ প্রধানমন্ত্রীরতিনি আরও বলেন, গাড়িটি পিডিবির নামে বরাদ্দ থাকলেও ওই কর্মচারী কোনোভাবেই ব্যবহার করতে পারেন না। তিনি ২০১৭ সালেই অবসরে গেছেন। ২০০৯ সাল থেকে আলাউদ্দীন গাড়িটি ব্যবহার করছেন বলেও জানান তিনি।মুনীর চৌধুরী বলেন, গাড়িটির পেছনে প্রতিমাসে ৪৫০ লিটার তেল ব্যবহার হয়েছে; নয় বছরে তেল বাবদ ৩৫ লাখ টাকার বেশি অর্থ ব্যয় হয়েছে। এ ছাড়া এই সময়ে ৩৭ লাখ টাকা গাড়ির চালকের বেতন বাবদ ব্যয় হয়েছে।ইত্তেফাক/এমআই



12074,27891
গৌরীপুরের শ্যামগঞ্জ বাজারে অগ্নিকাণ্ডে ৮টি ভস্মীভূত
সারাদেশ
প্রকাশ : ১১ ফেব্রুয়ারি ২০১৯, ১৯:২৪
ময়মনসিংহের গৌরীপুর উপজেলার শ্যামগঞ্জ মাছ বাজারে রবিবার (১০ ফেব্রুয়ারি) গভীর রাতে এক ভয়াবহ অগ্নিকাণ্ডে ৮টি দোকান ভস্মীভূত হয়েছে। এতে প্রায় ৬০ লাখ টাকার ক্ষয়ক্ষতি হয়েছে বলে ক্ষতিগ্রস্তরা দাবি করেছেন।রাত ১২টার দিকে স্থানীয় মো. শাহজাহান মিয়ার ইলেকট্রনিক্সের দোকান থেকে বিদ্যুতের শর্টসার্কিটে আগুনের সূত্রপাত ঘটে বলে জানা যায়। খবর পেয়ে স্থানীয় জনগণ ও নেত্রকোনা ফায়ার সার্ভিসের ২টিসহ ঈশ্বরগঞ্জ ও ময়মনসিংহের ফায়ার সার্ভিসের মোট ৪টি ইউনিট ঘটনাস্থলে উপস্থিত হয়ে আগুন নিয়ন্ত্রণে আনে।রাতেই ঘটনাস্থল পরিদর্শন করেন গৌরীপুর থানার অফিসার ইনচার্জ (ওসি) আব্দুল্লাহ আল মামুন এবং পরদিন সকালে ঘটনাস্থল পরিদর্শন করেন গৌরীপুর উপজেলা নির্বাহী অফিসার ফারহানা করিম।মেসার্স রিপন এন্টারপ্রাইজের মালিক মো. শাহজাহান মিয়া (৪৫) জানান, ‘রবিবার রাত ১০টার দিকে দোকান বন্ধ করে বাড়িতে চলে যান। রাত পৌনে ১২টার সময় তার ইলেকট্রনিক্সের দোকানে আগুন লাগার খবর পাই।’তার ধারণা বিদ্যুতের শর্টসার্কিট থেকে আগুনের সূত্রপাত হতে পারে। এ অগ্নিকাণ্ডে তার দোকানসহ পাশের ৮টি বিভিন্ন দোকান পুড়ে যায়। অগ্নিকাণ্ডে তার দোকানঘরসহ দোকানের প্রায় অর্ধ কোটি টাকার বিভিন্ন ইলেকট্রনিক্স সামগ্রী ও মালামাল পুড়ে ছাই হয়ে গেছে। আরও পড়ুনঃ মোহনগঞ্জে ট্রেনে কাটা পড়ে নারীর মৃত্যুএছাড়া অগ্নিকাণ্ডে পাশ্ববর্তী লিটন মিয়ার মুরগী ও ফিডের দোকান, হাবিবুর রহমান, হাবিল মিয়া, আনোয়ার ও রিয়াজ উদ্দিনের মুরগীর দোকান, রেজাউল করিমের মনোহারী দোকান, হিরন চন্দ্রের মসলা ভাঙ্গানোর মিলে ব্যাপক ক্ষতি হয়েছে। ইত্তেফাক/নূহু



12075,27892
চট্টগ্রামে বিএনপির ৩১ নেতাকর্মী কারাগারে
সারাদেশ
প্রকাশ : ১১ ফেব্রুয়ারি ২০১৯, ১৯:২৮
একাদশ জাতীয় সংসদ নির্বাচনের আগে নাশকতার অভিযোগে দায়ের হওয়া ছয়টি মামলায় বিএনপির ৩১ নেতাকর্মীকে কারাগারে পাঠিয়েছেন আদালত। সোমবার নিম্ন আদালতে আত্মসমর্পণ করতে গেলে মহানগর দায়রা জজ আকবর হোসেন মৃধা তাদের কারাগারে পাঠানোর আদেশ দেন। আদালত সূত্র জানায়, নগরীর সদরঘাট থানায় দায়ের হওয়া ছয়টি মামলায় বিএনপি নেতাকর্মীরা হাইকোর্ট থেকে অন্তর্বর্তীকালীন জামিনে ছিলেন। জামিনের মেয়াদ শেষে হাইকোর্টের আদেশে তারা নিম্ন আদালতে আত্মসমর্পণ করে পুনরায় জামিনের আবেদন করেন। আদালত তাদের আবেদন নামঞ্জুর করে কারাগারে পাঠানোর আদেশ দিয়েছেন। আরো পড়ুন: দুধে ভেজাল নিরূপণে হাইকোর্টের নির্দেশকারাগারে প্রেরিত ৩১ জনের মধ্যে চট্টগ্রাম মহানগর বিএনপির সহ-সভাপতি ও সাবেক কাউন্সিলর জয়নাল আবেদিন জিয়াসহ কয়েকজন থানা ও ওয়ার্ড কমিটির নেতা রয়েছেন।ইত্তেফাক/অনি



12076,27893
সাংবাদিক হত্যায় বিশেষ ট্রাইব্যুনাল গঠনের দাবি
সারাদেশ
প্রকাশ : ১১ ফেব্রুয়ারি ২০১৯, ১৯:৪৭
সাংবাদিক সাগর সরোয়ার ও মেহেরুন রুনিসহ সকল সাংবাদিক হত্যার সঙ্গে জড়িতদের বিচারের দাবিতে ঝালকাঠিতে সমাবেশ ও মানববন্ধন অনুষ্ঠিত হয়েছে। সোমবার সকাল ১১টায় স্থানীয় টাউন হলের সামনের সড়কে অনুষ্ঠিত মানববন্ধনটির আয়োজন করে জেলা টেলিভিশন সাংবাদিক সমিতি। বিগত ২২ বছরে ৩২ জন সাংবাদিককে হত্যা করা হয়েছে জানিয়ে সমাবেশ থেকে সাংবাদিক হত্যার বিচারের জন্য বিশেষ ট্রাইব্যুনাল গঠনের দাবি জানানো হয়। আরো পড়ুন: ‘বাংলাদেশিরাই বাংলাকে বেশি ভালোবাসে’, পশ্চিমবঙ্গে আক্ষেপসমাবেশে বক্তব্য দেন বাংলাদেশ বেতার প্রতিনিধি কাজী খলিলুর রহমান, ঝালকাঠি টেলিভিশন সাংবাদিক সমিতির সভাপতি হেমায়েত উদ্দিন, সাধারণ সম্পাদক দুলাল সাহা, অজানাবার্তা সম্পাদক এসএমএ রহমান কাজল, সমকাল প্রতিনিধি জিয়াউল হাসান পলাশ, প্রথম আলো প্রতিনিধি আসম মাহমুদুর রহমান, সাংবাদিক আজমীর হোসেন তালুকদার, সাংস্কৃতিক ব্যক্তিত্ব মনোয়ার হোসেন খান, বাংলাদেশের কমিউনিস্ট পার্টির (সিপিবি) জেলা শাখার সাধারণ সম্পাদক প্রশান্ত দাস হরি ও মানবাধিকার কর্মী আবু সাঈদ খান, সাংবাদিক কেএম সবুজ, শফিউল আজম, জহিরুল ইসলাম জলিল, অলোক সাহা, আল আমিন তালুকদার, রিয়াজুল ইসলাম প্রমুখ।
 
সমাবেশ ও মানববন্ধনে বিভিন্ন সামাজিক, সাংস্কৃতিক ও মানবাধিকার সংগঠনের নেতাকর্মী উপস্থিত হয়ে সংহতি প্রকাশ করেন।ইত্তেফাক/অনি



12077,27894
অরবরই
অন্যান্য
প্রকাশ : ১২ ফেব্রুয়ারি ২০১৯, ০০:০০
 অরবরই আমাদের দেশের অতি পরিচিত একটি ফল। ক্ষুদ্রাকৃতি। প্রায় গোলাকার হলুদ বর্ণের বেরি জাতীয় ফল। ফলের গায়ে ৬ থেকে ৮টি রেখা থাকে।  ফলে বীজ থাকে ৪ থেকে ৬টি। সাদা এবং গোলাপি বর্ণের অরবরইও দেখতে পাওয়া যায়। বৈজ্ঞানিক নাম Phyllanthus acidus।Phyllanthaceae পরিবারভুক্ত।গুল্ম ও বৃক্ষের মাঝামাঝি এই উদ্ভিদটি ৬ থেকে ৩০ ফুট উঁচু হয়। উদ্ভিদটির শীর্ষ ঘন শাখা-প্রশাখায় বিভক্ত। পাতা ডিম্বাকার, সবুজ, সবৃন্তক এবং একান্তরভাবে সজ্জিত। পাতার নিম্নপৃষ্ঠা অনেকটা নীলাভ-সবুজ। পাতাবিহীন শীর্ষ শাখায় গোলাপি বর্ণের ফুল হয় এবং তা থেকে ঝাঁকে ঝাঁকে ক্ষুদ্রাকৃতির অরবরই জন্মে।অরবরই টক হওয়ায় অনেকেরই অপছন্দ। তবে এর পুষ্টিমান ও ভেষজগুণের কারণে এটি মূল্যবান উদ্ভিদ হিসেবে স্বীকৃত। রক্ত পরিষ্কারক এবং লিভার টনিক হিসেবে অরবরই কাঁচা এবং শুকিয়ে খাওয়া হয়। ভারতীয় লোকজ চিকিত্সায় এটি বিশেষভাবে ব্যবহার হয়ে থাকে। অরবরইয়ের পাতার নির্যাস কফ-কাশি নিরাময়ে সহায়ক। অরবরই ফল ওজন হ্রাসে, অ্যাজমা প্রতিরোধে, কোষ্ঠকাঠিন্য সারাতে এবং ক্যান্সার প্রতিরোধে সাহায্য করে। আধুনিক গবেষণায় বিজ্ঞানীরা অরবরইয়ে এমন ধরনের বায়োফ্ল্যাভানয়েডস উপাদান পেয়েছেন, যা সিস্টিক-ফাইব্রয়েড রোগ নিরাময়ে সক্ষম।বার্মিজরা ক্ষুধা বাড়াতে, বমিবমিভাব দূর করতে অরবরই খায়। অরবরইয়ে পর্যাপ্ত ভিটামিন ‘সি’, আয়রন, ক্যালসিয়াম থাকে যা রোগ প্রতিরোধে সাহায্য করে। এছাড়াও আছে প্রোটিন, আঁশ, থায়ামিন, রিবোফ্ল্যাভিন প্রভৃতি ভিটামিন এবং অন্যান্য মূল্যবান খনিজ যা স্বাস্থ্যকে সুরক্ষা দেয়। অরবরইয়ের কাঠও মূল্যবান—বেশ শক্ত ও মজবুত। 



12078,27895
আহমদ শরীফকে লেখা নির্বাচিত পত্রাবলি ২
অন্যান্য
প্রকাশ : ১২ ফেব্রুয়ারি ২০১৯, ০০:০০
সংকলন ও সম্পাদনা : নেহাল করিমবাংলা একাডেমিপ্রচ্ছদ : অশোক কর্মকার। মূল্য : ৫০০ টাকা ড. আহমদ শরীফ ছিলেন বিজ্ঞানমনস্ক মানবকল্যাণমুখী লেখক ও চিন্তক। পিতৃব্য আবদুল করিম সাহিত্যবিশারদের মানসপুত্র হিসেবে কিশোরকাল থেকে বাংলা সাহিত্যের উত্স ও বিকাশের সঙ্গে পরিচিত হন। ছিলেন বিরল ব্যক্তিত্বের অধিকারী, মানসিকতায় স্বাধীনচেতা। ১৯৬৫ সালে রচিত ‘ইতিহাসের ধারায় বাঙালী’ প্রবন্ধে পূর্ব পাকিস্তানকে বাংলাদেশ এবং ‘আমার সোনার বাংলা আমি তোমায় ভালোবাসি’ গানটিকে জাতীয় সংগীত হিসেবে প্রস্তাব রেখেছিলেন সাহস ও দৃঢ়তার সঙ্গে।আহমদ শরীফ ৭৮ বছর ১১ দিন (১৩ ফেব্রুয়ারি ১৯২১-২৪ ফেব্রুয়ারি ১৯৯৯) পর্যন্ত এই ধরণীতে ছিলেন। তাঁর অনেক শখের অন্যতম একটি শখ ছিল তাঁর কাছে লেখা চিঠি সংরক্ষণ। তাঁর প্রয়াণের আঠারো বছর পর প্রায় ষাট বছরব্যাপী বিভিন্ন জনের কাছ থেকে আসা চিঠির স্তূপ পাওয়া গিয়েছে। চিঠির সংখ্যা দু হাজারের কিছু বেশি বা কম হতে পারে। তার মধ্য থেকে নির্বাচন করে দুটি খণ্ডে চিঠিগুলো প্রকাশের পরিকল্পনা গৃহীত হয়। প্রথম খণ্ডটি বেরিয়েছে ২০১৭-র এপ্রিলে। বর্তমান দ্বিতীয় খণ্ডে সংকলিত ১৯৮০-১৯৯৯-এর মধ্যে তাঁর শিক্ষক, শিক্ষকতুল্য বা রাজনৈতিক সুহূদ, পেশাগত সহকর্মী-সহবন্ধু, ছাত্র এবং শুভাকাঙ্ক্ষীর লেখা ৩১৮টি পত্রে সাহিত্য নিয়ে বিভিন্ন আলোচনা যেমন আছে তেমনি আছে সামাজিক, রাজনৈতিক বিষয়াদিও; সেইসঙ্গে প্রশংসাসূচক পত্রাদির সঙ্গে বিরূপ মন্তব্য করা পত্রগুলোও। 



12079,27896
উদ্ধৃতি
অন্যান্য
প্রকাশ : ১২ ফেব্রুয়ারি ২০১৯, ০০:০০
সরস্বতী পূজায় বিপুল জনসমাগম প্রমাণ করে বাংলাদেশের মানুষ অসাম্প্রদায়িক চেতনায় বিশ্বাসী। অসাম্প্রদায়িক চেতনায় উজ্জীবিত হয়ে এ  দেশের মানুষ সব ধর্মের উত্সবে স্বতঃস্ফূর্তভাবে অংশগ্রহণ করে।—আসাদুজ্জামান খান কামাল   স্বরাষ্ট্রমন্ত্রী(সূত্র :দৈনিক ইত্তেফাক, ১১ ফেব্রুয়ারি ২০১৯) 



12080,27897
রঙ্গরস
অন্যান্য
প্রকাশ : ১২ ফেব্রুয়ারি ২০১৯, ০০:০০
নোংরা জুতো পরে বাল্ব বদলাতে চেয়ারের ওপরে উঠলেন কর্নেল।স্ত্রী বললেন, একটু নিচে নামো, চেয়ারের ওপরে এ কাগজটা বিছিয়ে দিই!: দরকার নেই। এমনিতেই নাগাল পাচ্ছি। 



12081,27898
মই
অন্যান্য
প্রকাশ : ১২ ফেব্রুয়ারি ২০১৯, ০০:০০
ফেরদৌস চৌধুরী মই ছাড়া কাজ অসম্পূর্ণ, মই বড় দরকারিমই দিয়ে বীজ বপন করি চারা সারি সারি,ঝুলে থাকে ঘরের চালে, মই বেয়ে লাউ পাড়িসাফল্যতেও দূর করে মই মনের আহাজারি। উত্তরণের ধাপে ধাপে মই রূপে পাই সিঁড়িগুণের মইয়ে যাই পেরিয়ে সকল বাধা গিরি,মইয়ে করি মাটি সমান, আম পাড়ি মই দিয়েসন্দেহ নেই কারো মইয়ের গুণাবলি নিয়ে। অন্যদিকে মই নিয়ে বেশ দ্বন্দ্ব-দ্বিধাও আছেকেউ দেখি মই সরিয়ে ফেলে কাউকে তুলে গাছে,গাছে তুলে মই সরালে মইয়ের কুত্সা রটেঅমানবিক কাণ্ড তবু হরহামেশা ঘটে। পেটের ভাত আর হয় না হজম পরের ক্ষতি ছাড়াপাকা ধানে মই দিতে কেউ এক পায়ে রয় খাড়া।



12082,27899
এই দিনে
অন্যান্য
প্রকাশ : ১২ ফেব্রুয়ারি ২০১৯, ০০:০০
১২ ফেব্রুয়ারি১৮০৯:      দাসপ্রথা বিলোপসাধনকারী মার্কিন প্রেসিডেন্ট আব্রাহাম লিংকনের জন্ম১৯৭০:      শিল্পাচার্য জয়নুল আবেদিনের ৬০ ফুট দীর্ঘ ‘নবান্ন’ চিত্র প্রদর্শন 



12083,27900
কথা চিরন্তন
অন্যান্য
প্রকাশ : ১২ ফেব্রুয়ারি ২০১৯, ০০:০০
পৃথিবীতে ভালো যুদ্ধ বা খারাপ শান্তি বলে কিছু নেই—বেঞ্জামিন ফ্রাঙ্কলিন আমার জীবনের যেখানে নিশ্চয়তা নেই, তখন কী নিয়ে অহংকার করব—আর্থার গুইটারমান  ০ 



12084,27901
আপনার রাশিফল
অন্যান্য
প্রকাশ : ১২ ফেব্রুয়ারি ২০১৯, ০০:০০
১২ ফেব্রুয়ারি ২০১৯ খ্রিষ্টাব্দ, মঙ্গলবারআজ ৩০ মাঘ ১৪২৫ বঙ্গাব্দ এবং ৭ জমাদিউস সানি ১৪৪০ হিজরি। নৈসর্গিক রাশিচক্রে রবি আজ কুম্ভ রাশিতে অবস্থান করছে। আজ সূর্যোদয় ৬টা ৪৬ মিনিটে এবং সূর্যাস্ত ৫টা ৫৫ মিনিটে। আজ যদি আপনার জন্মদিন হয় তবে পাশ্চাত্য জ্যোতিষে আপনি কুম্ভ রাশির জাতক/জাতিকা। আপনার জন্ম সংখ্যা: ৩। আপনার ওপর প্রভাবকারী গ্রহ: ইউরেনাস ও বৃহস্পতি। আপনার শুভ সংখ্যা: ৩ ও ৪। শুভ বার: রবি ও বৃহস্পতি। শুভ রত্ন:  পোখরাজ ও গার্নেট। জেনে নিন আজকে আপনার রাশিতে কী আছে—মেষ রাশি (২১ মার্চ-২০ এপ্রিল)নিজের প্রভাব-প্রতিপত্তি অক্ষুণ্ন্ন থাকতে পারে। ব্যক্তিত্ব দিয়ে অন্যকে প্রভাবিত করতে পারবেন। অংশীদারি ব্যবসায় নিজের কর্তৃত্ব বজায় রাখতে পারবেন। শরীর ভালো থাকতে পারে।         বৃষ রাশি (২১ এপ্রিল-২০ মে)  দিনটি মিশ্র সম্ভাবনাময়। কোনো গুরুত্বপূর্ণ কাজ শেষ করতে পারবেন। গোপন শত্রুরা ক্ষতি করার চেষ্টা করতে পারে। গোপন শত্রু সম্পর্কে সতর্ক থাকুন। সম্ভাব্যক্ষেত্রে বিদেশযাত্রার সুযোগ পেতে পারেন।মিথুন রাশি (২১ মে-২০ জুন)রাজনৈতিক নেতা-কর্মীদের জন্য দিনটি শুভ। সাংগঠনিক কাজে সুফল পাবেন। জনসম্পৃক্ততা বৃদ্ধি পেতে পারে। উপার্জন বৃদ্ধির প্রচেষ্টা অব্যাহত রাখুন। মনের কোনো গোপন ইচ্ছা পূরণ হতে পারে।কর্কট রাশি (২১ জুন-২০ জুলাই)সার্বিকভাবে সময় অনুকূল থাকতে পারে। পাবলিক ইমেজ বৃদ্ধি পাবে। সামাজিক অবস্থান সুদৃঢ় হতে পারে। কোনো উচ্চাশা পূরণ হতে পারে। কর্মস্থলে নিজের কর্তৃত্ব বজায় রাখতে পারবেন।সিংহ রাশি (২১ জুলাই-২১ আগস্ট) সামাজিক অগ্রগতি অব্যাহত থাকবে। কাজকর্মে ভাগ্যের আনুকূল্য পেতে পারেন। কোনো আশা পূরণ হতে পারে। সম্ভাব্যক্ষেত্রে বিদেশযাত্রার সুযোগ পেতে পারেন।কন্যা রাশি (২২ আগস্ট-২২ সেপ্টেম্বর) সামাজিক সংকট এড়িয়ে চলার চেষ্টা করুন। রিপুকে সংযত রাখুন। ব্যবসায়িক দিক ভালো যাবে না। ট্যাক্সসংক্রান্ত কোনো সমস্যা দেখা দিতে পারে।তুলা রাশি (২৩ সেপ্টেম্বর-২২ অক্টোবর)দিনটি শুভ সম্ভাবনাময়। ঘনিষ্ঠ কোনো বন্ধুর সহযোগিতায় উপকৃত হতে পারেন। পরস্পরিক সামাজিক সম্পর্ক ভালো থাকতে পারে। ব্যবসায়িক দিক ভালো যাবে। নতুন বিনিয়োগ ফলপ্রসূ হতে পারে।বৃশ্চিক রাশি (২৩ অক্টোবর-২১ নভেম্বর)ব্যক্তিগত দায়দায়িত্ব বৃদ্ধি পেতে পারে। কর্মপরিবেশ খুব একটা অনুকূল নাও থাকতে পারে। শত্রুরা ক্ষতি করার চেষ্টা করতে পারে। শত্রু সম্পর্কে সতর্ক থাকুন।ধনু রাশি (২২ নভেম্বর-২০ ডিসেম্বর)বিদ্যার্থীদের জন্য দিনটি শুভ। পড়াশোনায় মন বসাতে পারবেন। ধর্মীয় কাজে আনন্দ পাবেন। সম্ভাব্যক্ষেত্রে সন্তান লাভের যোগ আছে। যাত্রা ও যোগাযোগ শুভ।মকর রাশি (২১ ডিসেম্বর-১৯ জানুয়ারি)কোনো প্রত্যাশা পূরণ হতে পারে। বিলাসদ্রব্য কেনাকাটা হতে পারে। মন ভালো থাকবে। মাতৃস্বাস্থ্য ভালো যাবে। বন্ধুদের কারো সহযোগিতায় উপকৃত হতে পারেন।কুম্ভ রাশি (২০ জানুয়ারি-১৮ ফেব্রুয়ারি)প্রতিবেশীদের সঙ্গে সুসম্পর্ক বজায় রাখুন। প্রয়োজনে তাদের সহযোগিতা পেতে পারেন। প্রাপ্ত তথ্যের উপর নির্ভর করতে পারেন। পরিবেশের সঙ্গে নিজেকে মানিয়ে চলুন।মীন রাশি (১৯ ফেব্রুয়ারি-২০ মার্চ)অধীনস্তদের কাজে লাগাতে পারবেন। মূল্যবোধ সমুন্নত থাকতে পারে। আর্থিক দিক ভালো যাবে। প্রাপ্তিযোগ আছে। পড়াশোনায় আনন্দ পাবেন।  



12085,27902
ফের সংসদ উপনেতা হচ্ছেন সাজেদা চৌধুরী
রাজনীতি
প্রকাশ : ১১ ফেব্রুয়ারি ২০১৯, ১৯:৫৭
সৈয়দা সাজেদা চৌধুরী টানা তৃতীয়বারের মতো জাতীয় সংসদের উপনেতা নির্বাচিত হয়েছেন। আজ সোমবার জাতীয় সংসদ সচিবালয়ের মানব সম্পদ শাখা হতে এ সংক্রান্ত প্রজ্ঞাপন জারি হয়েছে। প্রজ্ঞাপনে বলা হয়, একাদশ জাতীয় সংসদের সরকারি দলের সংসদ সদস্য (ফরিদপুর-২) সৈয়দা সাজেদা চৌধুরীকে স্পিকার গত ৭ তারিখ হতে সংসদ উপনেতা হিসেবে স্বীকৃতি প্রদান করেছেন। এর আগে, সংসদ উপনেতা হিসেবে সৈয়দা সাজেদা চৌধুরী দশম সংসদ ও নবম সংসদেও দায়িত্ব পালন করেন।১৯৭৫ সালের ১৫ আগস্ট বঙ্গবন্ধু শেখ মুজিবুর রহমানকে সপরিবারে হত্যার পর বিপর্যয়ের মুখে পড় আওয়ামী লীগ। সেই সংকটময় মুহূর্তে আওয়ামী লীগকে সংগঠিত রাখতে গুরুত্বপূর্ণ দায়িত্ব পালন করেন সাজেদা চৌধুরী। ১৯৭৬ সালে সাজেদা চৌধুরী আওয়ামী লীগের ভারপ্রাপ্ত সাধারণ সম্পাদকের দায়িত্ব পান।আরও পড়ুন: অবসরে গিয়েও সরকারি সুবিধা নিচ্ছেন সিবিএ নেতা১৯৮৬ সাল থেকে ১৯৯২ সাল পর্যন্ত তিনি আওয়ামী লীগের সাধারণ সম্পাদক ছিলেন। ১৯৯২ থেকে আওয়ামী লীগের সভাপতিমণ্ডলীর সদস্য নির্বাচিত হয়ে আসছেন। এর আগে ১৯৬৯ থেকে ৭৫ পর্যন্ত সাজেদা চৌধুরী মহিলা আওয়ামী লীগের সাধারণ সম্পাদক ছিলেন।ইত্তেফাক/কেকে



12086,27903
প্রায় ৫০ লাখ টাকা মূল্যের ঘড়ি উপহার পেলেন তামিম
খেলা
প্রকাশ : ১১ ফেব্রুয়ারি ২০১৯, ২০:০১
বাংলাদেশ প্রিমিয়ার লিগের (বিপিএল) ফাইনালে শিরোপা জেতায় সবচেয়ে বড় অবদান রাখায় ওরিয়ন গ্রুপের ব্যবস্থাপনা পরিচালক সালমান ওবাইদুল করিম তামিম ইকবালকে উপহার দিয়েছেন প্রায় ৫০ লাখ টাকা​ মূল্যের একটি সুদৃশ্য হাতঘড়ি। ওই ম্যাচে ঢাকার বিপক্ষে তামিমের ৬১ বলে ১৪১ রানের দানবীয় ইনিংসের উপহার স্বরূপ এই উপহার পেয়েছেন তিনি। উপহারের সঙ্গে পাঠিয়েছেন একটি চিঠিও। রবিবার (১০ ফেব্রুয়ারি) নিজের ইনস্টাগ্রাম এ্যাকাউন্টে উপহার হিসেবে পাওয়া ঘড়ি এবং চিঠির  ছবি পোস্ট করেন তামিম। নিজের পোস্টের ক্যাপশনে তিনি লেখেন, 'চিঠির কথাগুলো আমাকে ছুঁয়ে গেছে, যেটা আমি ভাষায় প্রকাশ করতে পারছি না। ধন্যবাদ সালমান ভাই'।আরও পড়ুন:  সাংবাদিক হত্যায় বিশেষ ট্রাইব্যুনাল গঠনের দাবিবিপিএলের ফাইনালে ঢাকার বিপক্ষে কুমিল্লার জয়ের মূল কারিগর হিসেবেই ছিলেন তামিম। তার ১৪১ রানের অনবদ্য ইনিংসে ভর করেই জয় পায় কুমিল্লা। এই ইনিংসটিই কুমিল্লাকে এনে দেয় দ্বিতীয় শিরোপার স্বাদ। এর ফলশ্রুতিতে ম্যাচ সেরা হয়ে তিনি পেয়েছিলেন ১০০০ ইউএস ডলার বা প্রায় ৮০ হাজার টাকা পুরস্কার। শুক্রবার দলের জয়ে সবচেয়ে বড় অবদানটি জন্য মালিক পক্ষের কাছ থেকে এবার তিনি পেলেন এই উপহার। ইত্তেফাক/জেডএইচডি



12088,27905
মিঠাপুকুর মোটরসাইকেল ও ট্যাংকলরির মুখোমুখি সংঘর্ষে একজন নিহত
সারাদেশ
প্রকাশ : ১১ ফেব্রুয়ারি ২০১৯, ২০:০৭
মিঠাপুকুরে মোটরসাইকেল ও তেলবাহী ট্যাংলরির মুখোমুখি সংঘর্ষে পল্লী বিদ্যুৎ সমিতির লাইনম্যান নিহত হয়েছেন। সোমবার বিকেলে ঢাকা-রংপুর মহাসড়কে মিঠাপুকুর উপজেলার শাহ্ আমানত হিমাগারের সামনে এ ঘটনা ঘটে।নিহত নুরনবী মিয়া (৪৫) মিঠাপুকুর উপজেলার বড় হযরতপুর ইউনিয়নের চিথলী পূর্বপাড়া গ্রামের বাসিন্দা। তিনি ঢাকা পল্লী বিদ্যুৎ সমিতিতে লাইনম্যান হিসেবে কর্মরত ছিলেন। বড় দরগাহ্ হাইওয়ে পুলিশের ইনচার্জ মোয়াজ্জেম হোসেন বলেন, ‘নুরনবী মিয়া তার বন্ধুকে নিয়ে মোটরসাইকেলযোগে রংপুর শহর থেকে মিঠাপুকুরে গ্রামের বাড়ি যাচ্ছিলেন। পথিমধ্যে শালাইপুর এলাকায় শাহ্ আমানত হিমাগারের সামনে বিপরীত দিকে থেকে আসা পদ্মা কোম্পানীর একটি তেলবাহি ট্যাংকলরির সঙ্গে মুখোমুখি সংঘর্ষে মোটরসাইকেলটি চুর্ণবিচুর্ণ হয়। ঘটনাস্থলেই নুরনবী মারা যান।’আরও পড়ুনঃ গৌরীপুরের শ্যামগঞ্জ বাজারে অগ্নিকাণ্ডে ৮টি ভস্মীভূতহাইওয়ে পুলিশের ইনচার্জ আরও জানান, ‘নিহত নুরনবী ঢাকা পল্লী বিদ্যুৎ সমিতিতে লাইম্যান হিসেবে কর্মরত ছিলেন। ৩ বছর আগে চাকরি থেকে অব্যাহতি নেন তিনি। ঘাতক ট্যাংকলরিটি আটক করা হয়েছে। এ ঘটনায় থানায় একটি মামলা দায়ের করা হয়েছে।’ইত্তেফাক/নূহু



12089,27906
পাটগ্রামে ট্রাক চাপায় দুই মোটরসাইকেল আরোহী নিহত
সারাদেশ
প্রকাশ : ১১ ফেব্রুয়ারি ২০১৯, ২০:১১
লালমনিরহাটের পাটগ্রামে ট্রাক-মোটরইসাকেল মুখোমুখি সংঘর্ষে দুই মোটরসাইকেল আরোহী নিহত হয়েছেন। সোমবার দুপুর আড়াইটার দিকে উপজেলার বাউরা ইউনিয়নের ম্যাচেরঘাট এলাকায় লালমনিরহাট-বুড়িমারী স্থলবন্দর মহাসড়কে এ দুর্ঘটনা ঘটে।নিহতরা হলেন- খোরশেদ আলম (৩৯) ও আরিফ হোসেন (৩৫)। তারা লালমনিরহাট জেলা সদরের গোশলাবাজার এলাকার বাসিন্দা।পুলিশ ও প্রত্যক্ষদর্শী সূত্রে জানা গেছে, সোমবার দুপুর আড়াইটার দিকে উপজেলার বুড়িমারী স্থলবন্দর বাজারের ব্যবসা প্রতিষ্ঠান হতে মোটরসাইকেলযোগে খোরশেদ ও আরিফ লালমনিরহাটের দিকে বাড়ি ফিরছিলেন। এ সময় লালমনিরহাট জেলা সদর থেকে ছেড়ে আসা বুড়িমারী স্থলবন্দরগামী একটি ট্রাক মহাসড়কের মেছেরঘাট গ্রামে মোড় নেওয়ার সময় মোটরসাইকেলের সাথে ট্রাকের মুখোমুখি সংঘর্ষ হয়। এতে ঘটনাস্থলে দুই আরোহী নিহত হন। খবর পেয়ে পাটগ্রাম থানা পুলিশ নিহত ওই দুই ব্যক্তির লাশ উদ্ধার করে। তবে ট্রাকের চালক ও সহকারী পালিয়ে যান।আরো পড়ুন: সেতু না থাকায় ভেলায় ভাসিয়ে নেওয়া হল মরদেহপাটগ্রাম থানার ভারপ্রাপ্ত কর্মকর্তা (ওসি) আরজু মো. সাজ্জাদ হোসেন দুই ব্যক্তি নিহতের সত্যতা নিশ্চিত করেছেন।ইত্তেফাক/বিএএফ



12090,27907
গরুর ঋণ শোধ করা অসম্ভব: মোদি
বিশ্ব সংবাদ
প্রকাশ : ১১ ফেব্রুয়ারি ২০১৯, ২০:১৩
ভারতের প্রধানমন্ত্রী নরেন্দ্র মোদি বলেছেন, গোমাতার ঋণ শোধ করা কখনও সম্ভব নয়। তাই গরুর স্বাস্থ্যসেবার উন্নয়নে নতুন করে ৫০০ কোটি রুপির প্রকল্প হাতে নিয়েছে তার সরকার। ভারতের বৃন্দাবনে এক অনুষ্ঠানে এ মন্তব্য করেন তিনি। খবর  ভারতীয় বার্তা সংস্থা পিটিআই’র।তিনি বলেন, ‘গরু ভারতীয় ঐতিহ্য ও সংস্কৃতির গুরুত্বপূর্ণ অংশ। গোমাতার ঋণ আমরা কখনও শোধ করতে পারবো না। তাই প্রাণীটির উন্নয়নে কাজ করছে তার সরকার।’মোদি বলেন, গ্রামীন অর্থনীতির অবিচ্ছেদ্য অঙ্গ হলো গরু। এটি আমাদের কৃষিতে অনেক সাহায্য করে। দুধ দেয়।আরও পড়ুনঃ এবার অনলাইনে সঙ্গী খুঁজবে গরু!, চালু হলো ডেটিং অ্যাপসম্প্রতি ঘোষণা করা ভারতের কেন্দ্রীয় বাজেটে গরুকে যথেষ্ট গুরুত্ব দেয়া হয়েছে বলেও জানান মোদি। তার সরকার গরুর জন্য ‘রাষ্ট্রীয় কামধেনু আয়োগ’ নামে একটি প্রকল্পও হাতে নিয়েছে।ইত্তেফাক/টিএস



12091,27908
সাভারে অস্ত্র ব্যবসায়ী আটক, পিস্তল-গুলি উদ্ধার
সারাদেশ
প্রকাশ : ১১ ফেব্রুয়ারি ২০১৯, ২০:২০
সাভারে এক অস্ত্র ব্যবসায়ীকে আটক করেছে র‌্যাব। এ সময় তার দেহ তল্লাশী করে একটি বিদেশি পিস্তল, একটি ম্যাগাজিন, এক রাউন্ড গুলি ও একটি মোবাইল উদ্ধার করা হয়। আটক অস্ত্র ব্যবসায়ীর নাম মানিক মোল্লা (২৯)। রবিবার রাত ৯টার দিকে র‌্যাব-৪ এর একটি দল পশ্চিম রাজাশন (আমতলা) এলাকায় অভিযান চালিয়ে তাকে গ্রেফতার করে। গ্রেফতারকৃত মানিক রাজবাড়ী জেলার সদর থানা এলাকার মজলিসপুর গ্রামের মোঃ আঃ রাজ্জাক মোল্লার ছেলে। সে সাভারের রাজাশন ডেল্টার মোড়ে একটি বাড়িতে ভাড়া থেকে অবৈধ অস্ত্র কেনা-বেচার কাজ করে আসছিলো বলে জানিয়েছে র‌্যাব।আরও পড়ুনঃ মিঠাপুকুর মোটরসাইকেল ও ট্যাংকলরির মুখোমুখি সংঘর্ষে একজন নিহতর‌্যাব-৪ নবীনগর ক্যাম্পের ভারপ্রাপ্ত কোম্পানী অধিনায়ক অতিঃ পুলিশ সুপার মোহাম্মদ আতিকুল হক বিষয়টি নিশ্চিত করে বলেন, ‘প্রাথমিক জিজ্ঞাসাবাদে আটক সন্ত্রাসী মানিক মোল্লা র্দীর্ঘদিন ধরে এলাকায় ছিনতাই, প্রতারণা এবং অবৈধভাবে প্রাচীন মুদ্রার ব্যবসাসহ অস্ত্র ব্যবসার সঙ্গে জড়িত থাকার কথা স্বীকার করেছে। এ ঘটনায় মামলা দায়ের করে তার সহযোগীদের গ্রেফতারে অভিযান অব্যাহত থাকবে।’ইত্তেফাক/নূহু



12092,27909
মাদারীপুরে শিশুর লাশ উদ্ধার
সারাদেশ
প্রকাশ : ১১ ফেব্রুয়ারি ২০১৯, ২০:২১
মাদারীপুর সদর উপজেলার গাজীরচর গ্রাম থেকে সোমবার রাবেয়া (৮) নামের এক শিশুর ঝুলন্ত লাশ উদ্ধার করেছে পুলিশ। পরিবারের দাবি, রাবেয়াকে হত্যা করে গাছের সাথে ঝুলিয়ে রাখা হয়েছে। রাবেয়া কলাবাড়ি সরকারি প্রাথমিক বিদ্যালয়ের প্রথম ছাত্রী ছিল। সে কেন্দুয়া ইউনিয়নের গাজীরচর গ্রামের বাবুল মিয়ার মেয়ে।পুলিশ ও স্থানীয় সূত্রে জানা যায়, রাবেয়া মায়ের সাথে বাড়িতে থাকতো। সকালে রাবেয়াকে বাড়িতে রেখে তার মা অন্য জায়গায় যায়। তিনি দুপুরে বাড়ি এসে দেখেন ঘরের পাশে আম গাছের সঙ্গে রাবেয়ার লাশ ঝুলেছ।পরে তার চিৎকারে এলাকাবাসী এগিয়ে এসে পুলিশকে খবর দেয়। পুলিশ এসে লাশ উদ্ধার করে ময়নাতদন্তের জন্য সদর হাসপাতাল মর্গে প্রেরণ করে।আরো পড়ুন: ‘যারা ইংরেজিতে বিচারের রায় লিখছেন, তাদের উচিত বাংলায় লেখা’স্কুল ছাত্রীর মামী মুকলী বেগম জানান, ঘরের সামনে একটি ক্ষেতে ছিম তুলতে গেলে ক্ষেতের মালিক তাকে মেরে গাছের সাথে ঝুলিয়ে রাখতে পারে। ক্ষেত থেকে বাড়িতে আসার পথে ছিম পড়া ছিল। যে গাছের সাথে ঝুলিয়ে রাখা হয়েছে সেখানে এবং রাবেয়ার গায়ের জামার সাথে ছিম ছিল। এ ঘটনায় মাদারীপুর মডেল থানায় একটি মামলা দায়ের করা হয়েছে।  ইত্তেফাক/অনি



12093,27910
নারী আসনে মনোনয়নপত্র জমা ৪৯ প্রার্থীর
রাজনীতি
প্রকাশ : ১১ ফেব্রুয়ারি ২০১৯, ২০:৩২
একাদশ জাতীয় সংসদের সংরক্ষিত নারী আসনে ৪৯জন মনোনয়নপত্র দাখিল করেছেন। এর মধ্যে ক্ষমতাসীন আওয়ামী লীগের ৪৩জন, সংসদের প্রধান বিরোধী দল জাতীয় পার্টি-জাপা ৪জন, ওয়ার্কার্স পার্টি একজন ও স্বতন্ত্র একজন প্রার্থী হয়েছেন। তবে বিএনপির সংসদ সদস্যরা শপথ না নেয়ায় সংখ্যানুপাতে প্রাপ্ত একমাত্র আসনটি স্থগিত রয়েছে। এ আসনে কেউ মনোনয়নপত্র দাখিল করতে আসেননি। এ কারণে জাতীয় সংসদের ৫০টি সংরক্ষিত আসন থাকলেও একজন কম প্রার্থী রয়েছেন। সোমবার মনোনয়নপত্র দাখিলের শেষদিনের মনোনয়নপত্র দাখিলের পর প্রার্থীদের মধ্যে উচ্ছ্বাস দেখা গেছে। নিজেদের প্রতিক্রিয়া জানাতে কয়েকজন প্রার্থী দেশের উন্নয়ন ও নারীর ক্ষমতায়নে কাজ করার কথা জানান। শেষদিনে ৪৯টি আসনের বিপরীতে প্রতিদ্বন্দ্বী অন্য কেউ মনোনয়ন দাখিল না করায় মনোনয়ন দাখিলকারীরা বিনা প্রতিদ্বন্দ্বিতায় নির্বাচিত হতে যাচ্ছেন। মনোনয়নপত্র দাখিলের সময় শেষ হওয়ার পর সংরক্ষিত নারী আসনে নির্বাচনের রিটার্নিং কর্মকর্তা মো. আবুল কাশেম জানিয়েছেন, আজ মঙ্গলবার মনোনয়নপত্র যাচাই-বাছাই করা হবে। অতিরিক্ত প্রার্থী না থাকায় আগামী ১৬ ফেব্রুয়ারি মনোনয়নপত্র প্রত্যাহারের পরদিন চূড়ান্ত প্রার্থীদের সংসদ সদস্য ঘোষণা করে গেজেট প্রকাশ করা হবে। তিনি বলেন, এরপর নবনির্বাচিতদের শপথ অনুষ্ঠানের আয়োজনে স্পিকারের কাছে গেজেটের কপি পাঠিয়ে দেওয়া হবে।সোমবার সাড়ে তিনটার দিকে আওয়ামী লীগের ৪৩জন সংরক্ষিত নারী সদস্য প্রার্থীদের মনোনয়নপত্র রিটার্নিং কর্মকর্তার হাতে তুলে দেন আওয়ামী লীগের সাধারণ সম্পাদক এবং সড়ক পরিবহন ও সেতুমন্ত্রী ওবায়দুল কাদের। পরে তিনি সাংবাদিকদের বলেন, নারী আসনের মনোনয়নের ক্ষেত্রে আমার ত্যাগী এবং তৃণমূলকে প্রাধান্য দিয়েছি। সব সেক্টর ও কর্নারের প্রতিনিধিকে মনোনয়ন দেওয়া হয়েছে। এক প্রশ্নের জবাবে তিনি বলেন, নারী আসন বাড়ানো নয়, কমানোর চিন্তা করছি। এমনিতেই ২৫ বছরের জন্য সংরক্ষিত নারী আসন সংবিধানে অন্তর্ভুক্ত আছে। নারী ক্ষমতায়ন অনেকদূর এগিয়ে যাবে। অনেক আপগ্রেড হবে।আরও পড়ুন: এবারও বেড়েছে হজযাত্রার খরচপ্রার্থী বাছাইয়ে দলের কার্যক্রম তুলে ধরে ওবায়দুল কাদের আরও বলেন, প্রার্থী বাছাইয়ে আমরা অনেক সময় নিয়েছি। আমাদের সভাপতি শেখ হাসিনা সংরক্ষিত নারী আসনের বিষয়ে দীর্ঘদিন ধরে দেখাশোনা করে আসছেন। জাতীয় সংসদে স্থান পাননি এমন অনেককে সংরক্ষিত নারী আসনে মনোনয়ন দেয়া হয়েছে। দে আর অল ব্রিলিয়ান্ট, পোলাইট, কমিটেড এবং ডেডিকেটেড। তিনি বলেন, তারা আমাদের দলের প্রতি কমিটেড, দেশ ও মুক্তিযুদ্ধের প্রতিও তারা কমিটেড, আন্দোলন সংগ্রামে তাদের যে ত্যাগ ও ভূমিকা সেটা আমরা গুরুত্ব দিয়েছি, অগ্রাধিকার দিয়েছি। ইত্তেফাক/এমআই



12094,27911
আগৈলঝাড়ায় তিন লক্ষাধিক জনগণের জন্য একজন চিকিৎসক
সারাদেশ
প্রকাশ : ১১ ফেব্রুয়ারি ২০১৯, ২০:৩৪
একজন চিকিৎসক দিয়ে চলছে তিন লক্ষাধিক জনসংখ্যা অধ্যুষিত আগৈলঝাড়া উপজেলা হাসপাতালের চিকিৎসা সেবা। ৫০ শয্যার এই হাসপাতালে নানা সমস্যার মধ্যেও চিকিৎসকের তীব্র সংকটে স্বাস্থ্যসেবা ব্যহত হবার কথা জানিয়েছেন হাসপাতাল প্রধান।হাসপাতালের স্বাস্থ্য ও পরিবার পরিকল্পনা কর্মকর্তা ডা. একেএম মনিরুল ইসলাম জানান, চিকিৎসক সংকটের কারণে তিন লক্ষাধিক জনসংখ্যা অধ্যুষিত আগৈলঝাড়া উপজেলা ছাড়াও  পার্শ্ববর্তী গৌরনদী উপজেলার পশ্চিমাংশ, উজিরপুর উপজেলার উত্তরাংশ ও কোটালীপাড়া উপজেলার পূর্বাংশের লোকজন নিয়ে অন্তত পাঁচ লক্ষাধিক মানুষের সেবা দিতে হচ্ছে এই হাসপাতালটিতে।জনগণের মৌলিক অধিকার স্বাস্থ্যসেবা প্রদানের জন্য স্বাধীনতাত্তোর সরকার ১৯৭২ সালে উপজেলার গৈলা এলাকায় ৩১শয্যা বিশিষ্ট স্বাস্থ্য কমপ্লেক্স প্রতিষ্ঠা করে। এরপর ২০০৪ সালে ৩১ শয্যার ওই স্বাস্থ্য কমপ্লেক্সটিকে ৫০ শয্যার হাসপাতালে উন্নীত করা হয়। ৫০শয্যার হাসপাতালটিতে চিকিৎসকের পদ রয়েছে ২১টি। এছাড়াও ৫টি ইউনিয়নের স্বাস্থ্যসেবা কেন্দ্রের (সাব সেন্টার) দায়িত্বে থাকার কথা ৫জন চিকিৎসকের। সব মিলে উপজেলা মোট ২৬জন চিকিৎসকরের পদ থাকলেও ইউনিয়নের স্বাস্থ্যসেবা কেন্দ্রগুলোতে নেই কোন চিকিৎসক। হাসপাতালে ২১টি চিকিৎসক পদের বিপরীতে ডাক্তার রয়েছেন মাত্র তিন জন। এরমধ্যে ইউএইচএএফপিও হিসেবে অফিসিয়াল দায়িত্বে রয়েছেন তিনি। রয়েছেন একজন ডেস্টাল সার্জন মমন কুমার দে ও একমাত্র আবাসিক মেডিকেল অফিসার (আরএমও) ডা. বকতিয়ার আল মামুন।হাসপাতাল প্রধান ডা. মো. একেএম মনিরুল ইসলামকে থাকতে হয় প্রশাসনিক কাজে ব্যাস্ত।  একমাত্র আরএমও বকতিয়ার আল মামুনের উপর নির্ভর করে চলছে হাসপাতালের চিকিৎসা সেবা কার্যক্রম। ডিউটি পরিবর্তনের সময় ডেন্টাল সার্জন ডা. মনন কুমার দে ডিউটি করছেন হাসপাতালে। চিকিৎসক সংকটের কারণে সম্প্রতি গৌরনদী হাসপাতালের ডা. আবদুল্লাহ আল মামুনকে ডেপুটেশনে আগৈলঝাড়ায় দেওয়া হয়। কিন্তু তিনি এনেস্থেশিয়ার রেজিস্টার্ড চিকিৎসক না হয়েও এনেস্থেশিয়া পুশ করে মোটা অংকের টাকা হাতিয়ে নিতে ব্যস্ত থাকেন প্রাইভেট হাসপাতালগুলোতে। ফলে ওই একজন ‘অন্ধের যষ্টি’ ডা. বকতিয়ার আল মামুন ইমারজেন্সির ডিউটিসহ চিকিৎসা সেবা দিয়ে আসছেন। ফলে চিকিৎসাসেবা দিতে গিয়ে হিমশিম খাচ্ছেন হাসপাতাল কর্তৃপক্ষ। পদায়নের ২৬জন নার্স কর্মরত রয়েছেন হাসপাতালটিতে।     সরেজমিনে সোমবার হাসপাতাল ঘুরে হাসপাতাল প্রধান কর্মকর্তার কক্ষে অবস্থানকালীন সময়ে তার কাছে স্বাস্থ্যমন্ত্রীর ব্যাক্তিগত সহকারী খায়রুল আহসানের ফোন আসে। ফোনে কথা বলেন দুই কর্মকর্তা। পরে জানা গেল, হাসপাতালের পদায়নকৃত চিকিৎসক, কর্মরত চিকিৎসক, এ্যাম্বুলেসন্স সমস্যাসহ স্বাস্থ্য সেবা প্রদানে বিভিন্ন সমস্যার তথ্য জানতে সরকারের স্বাস্থ্য অধিদপ্তরের গঠিত মনিটরিং সেল থেকে ফোন করা হয়েছে। তার চাহিত তথ্য মনিটরিং সেলে প্রদান করা হবে। তবে এই তথ্য দেয়া-নেয়ার পরে হাসপাতালে চিকিৎসক শূন্যতা ও নানাবিধ সমস্যা সমাধানে কি পরিবর্তন আসবে তাই এখন দেখার বিষয়।এর আগে ২০১৮ সালের ২৮ সেপ্টেম্বর হাসপাতাল পরিদর্শনে আসেন স্বাস্থ্য মন্ত্রণালয়ের তৎকালীন অতিরিক্ত সচিব মো. মোস্তাক হাসান। তিনি হাসপাতালের সকল সমস্যা জেনে গেলেও কার্যত তার ওই সফর জনগনের কোন কাজেই আসেনি। যুগের পর যুগ হাসপাতালে চিকিৎসকের পদ শুন্য থাকলেও এই হাসপাতালে দেয়া হয়নি কোন চিকিৎসক।হাসপাতাল ঘুরে দেখা গেছে, রোগীদের জন্য সরকারী বরাদ্দের অর্ধেক টাকার খাবার দেয়া হলেও খাবারের মান মোটেও সন্তোষজনক নয়। বিষয়টি ডা. মনিরুল ইসলামকে অবহিত করলে তিনি ঠিকাদারের সামনে মৌখিকভাবে এক কর্মকর্তাকে ডেকে রোগীদের খাবারের মান দেখে প্রতিদিন তাকে রিপোর্ট করার জন্য নির্দেশ প্রদান করেন। ঠিকাদার খাবারের মান ভাল করার প্রতিশ্রতি দেন কর্মকর্তাকে।এদিকে স্বয়ংসম্পূর্ণ অপরেশন থিয়েটার থাকা সত্বেও একজন গাইনী বিশেষজ্ঞের অভাবে হাসপাতালে সিজারিয়ান অপারেশন করা যাচ্ছে না, হাসপাতালের একটি এ্যামবুলেন্স দীর্ঘদিন যাবত নষ্ঠ থাকায় রোগী বহনে সমস্যা, আলট্রাসনোগ্রাম মেশিন নষ্ট, পরীক্ষা নিরীক্ষার রি এজেন্ট সংকট, হাসপাতালের মূল ভবন ও আবাসিক ভবনসহ বিভিন্ন সমস্যার কথা জানান হাসপাতাল প্রধান ডা. মনিরুল ইসলাম। হাসপাতাল প্রধান ডা. মনিরুল ইসলাম বলেন, তিনি যোগদানের পর থেকে হাসপাতালের নির্ধারিত ফির মাধ্যমে ১৭ ধরনের পরীক্ষার ব্যবস্থা চালু করেছেন। এরমধ্যে এএফবি (স্টেইনিং) কফ্ পরীক্ষা একদম ফ্রি। নানাবিধ সমস্যার মধ্যেও এক মাস আগে তিনি যোগদান করার পরে প্যাথলজি সেবা দিয়ে জেলার মধ্যে আগৈলঝাড়া প্রথম হয়েছে বলেও জানান তিনি। বরিশাল স্বাস্থ্য বিভাগের সহকারী পরিচালক (প্রশাসন) ডা. শ্যামল কৃষ্ণ মন্ডল বলেন, বরিশাল বিভাগে ডাক্তাররা যোগদানের পর কাজে থাকতে চান না, সবাই ঢাকামুখি হতে চায়। যার জন্য চিকিৎসক সংকট শুধু আগৈলঝাড়াতেই নয় সারা বরিশালে রয়েছে। চাহিদার ৩৪থেকে ৩৫ভাগ চিকিৎসক দিয়ে কোন রকমে জোড়াতালি দিয়ে চিকিৎসকদের কাজ করানো হচ্ছে। প্রয়োজনের উদাহরণ দিয়ে তিনি এক উপজেলা থেকে অন্য উপজেলায় ডেপুটেশনে ডাক্তারদের ২/৩ মাস কাজ করানোর কথা জানান।আরও পড়ুনঃ সাভারে এক অস্ত্র ব্যবসায়ী আটক, পিস্তল-গুলি উদ্ধারতিনি আরও বলেন, ৩৯তম বিসিএসএ চিকিৎক নিয়োগ দেওয়া হলে হয়তো এই সমস্যার সমাধান হবে। অন্যান্য সমস্যার ব্যাপারে তিনি প্রয়োজনীয় ব্যবস্থা নেবেন বলেও জানান।ইত্তেফাক/নূহু



12095,27912
বাংলা চলচ্চিত্রের ডিজিটাল রূপান্তর অনিবার্য
অন্যান্য
প্রকাশ : ১২ ফেব্রুয়ারি ২০১৯, ০০:০০
 বৈশ্বিক  চ্যালেঞ্জ মোকাবিলায় বাংলা চলচ্চিত্রের ডিজিটাল রূপান্তর অনিবার্য। পরিবর্তনকে আমাদের আলিঙ্গন করতে হবে। বাংলাভাষা ও বাংলা চলচ্চিত্রকে সামনে এগিয়ে নেওয়ার মাধ্যমে বিশ্বে আমাদের অবস্থান আরও সুসংহত করতে হবে। বাংলা চলচ্চিত্রকে গোটা দুনিয়ায় ছড়িয়ে দিতে তিনি সংশ্লিষ্টদের এগিয়ে আসার আহ্বান জানান।সম্প্রতি ঢাকায় ঢাকা বিশ্ববিদ্যালয় ছাত্র শিক্ষক কেন্দ্রে ঢাকা বিশ্ববিদ্যালয় চলচ্চিত্র সংসদ আয়োজিত ‘আমার ভাষার চলচ্চিত্র ১৪২৫’  উত্সবের উদ্বোধন অনুষ্ঠানে প্রধান অতিথির বক্তৃতায় ডাক, টেলিযোগাযোগ ও তথ্যপ্রযুক্তি মন্ত্রী মোস্তাফা জব্বার এসব কথা বলেন।অনুষ্ঠানে মোস্তাফা জব্বার আরও বলেন, ‘চলচ্চিত্র অত্যন্ত শক্তিশালী মাধ্যম, সৃজনশীলতার হাতিয়ার। এই মাধ্যমের প্রভাব বিস্তারের এখনই উপযুক্ত সময়।’অনুষ্ঠানে ঢাকা বিশ্ববিদ্যালয় চলচ্চিত্র সংসদের মডারেটর, ঢাকা বিশ্ববিদ্যালয়ের সাবেক ভিসি আ আ ম স আরেফিন সিদ্দিক, প্রখ্যাত চলচ্চিত্র নির্মাতা নাসির উদ্দিন ইউসুফ বাচ্চু এবং বাংলালিংকের কর্পোরেট ও রেগুলেটরি চিফ অ্যাফেয়ার্স তাইমুর রহমানসহ আরও অনেকে বক্তব্য রাখেন।৫ দিনব্যাপী এই চলচ্চিত্র উত্সবে ১৬টি পূর্ণদৈর্ঘ্য ও ৪টি স্বল্পদৈর্ঘ্য চলচ্চিত্র প্রদর্শিত হবে। ‘আমার ভাষার চলচ্চিত্র ১৪২৫’  উত্সবের উদ্বোধন করেন ডাক, টেলিযোগাযোগ ও তথ্যপ্রযুক্তি মন্ত্রী মোস্তাফা জব্বার।  



12096,27913
সমন্বিত বাজেট প্রস্তাব পেশের লক্ষ্যে তথ্যপ্রযুক্তি বাণিজ্য সংগঠনগুলোর যৌথসভা
অন্যান্য
প্রকাশ : ১২ ফেব্রুয়ারি ২০১৯, ০০:০০
মাহবুব শরীফ তথ্যপ্রযুক্তির বাণিজ্যিক সংগঠন বেসিস-এ সম্প্রতি ২০১৯ -২০ অর্থবছরের তথ্যপ্রযুক্তি খাতভিত্তিক সম্মিলিত প্রাক বাজেট প্রস্তাবনা পেশ করার লক্ষ্যে সংশ্লিষ্ট খাতের বাণিজ্য সংগঠনগুলোর একটি আলোচনা সভা অনুষ্ঠিত হয়েছে।আলোচনা সভায় তথ্যপ্রযুক্তি খাতের উন্নয়নের লক্ষ্যে বিশেষ করে স্থানীয় বাজারের অগ্রাধিকার প্রতিষ্ঠার লক্ষ্যে সম্মিলিত খসড়া বাজেট প্রস্তাবনার  বিভিন্ন দিক নিয়ে আলোচনা হয়।সভা সমন্বয় করেন  বেসিস সভাপতি সৈয়দ আলমাস কবীর। সভায় উপস্থিত ছিলেন বিসিএস সভাপতি ইঞ্জিনিয়ার সুব্রত সরকার, আইএসপিএবির সভাপতি এম এ হাকিম, বাক্যের সভাপতি ওয়াহিদুর রহমান শরীফ এবং ই-ক্যাবের সাধারণ সমপাদক মোহাম্মদ আবদুল ওয়াহেদ তমাল।এছাড়াও উপস্থিত ছিলেন বেসিসের জ্যেষ্ঠ সহ-সভাপতি ফারহানা এ রহমান, সহ-সভাপতি (প্রশাসন)  শোয়েব আহমেদ মাসুদ, সহ-সভাপতি (অর্থ) মুশফিকুর রহমান,আইএসপিএবির কোষাধ্যক্ষ সুব্রত সরকার শুভ্র, বাক্যের সহ-সভাপতি তানভির ইব্রাহিম এবং বাক্যের অর্থ সমপাদক মো. আমিনুল হক।অনুষ্ঠানে বেসিস সভাপতি সৈয়দ আলমাস কবীর বলেন, ‘তথ্যপ্রযুক্তি খাতের উন্নয়নে আমরা বাণিজ্য সংগঠনগুলো একযোগে কাজ করে চলেছি। স্থানীয় বাজারের উন্নয়ন এবং স্থানীয় তথ্যপ্রযুক্তি প্রতিষ্ঠানের অগ্রাধিকার প্রতিষ্ঠার জন্যই এবার তথ্যপ্রযুক্তি বাণিজ্য সংগঠনগুলো সম্মিলিত বাজেট প্রস্তাব পেশ করবে। সে লক্ষ্যেই আজকের প্রাক বাজেট (২০১৯-২০) সম্মিলিত আলোচনা সভার আয়োজন করা হয়েছে।’বেসিস সচিবালয়ের পক্ষে সভায় উপস্থিত ছিলেন বেসিস এর সচিব হাশিম আহম্মদ।



12097,27914
গোপনে ফোনের তথ্য নিচ্ছে অ্যাপ
অন্যান্য
প্রকাশ : ১২ ফেব্রুয়ারি ২০১৯, ০০:০০
তথ্যপ্রযুক্তি ডেস্ক স্মার্টফোনের ক্যামেরা চালু করে গোপনে ব্যবহারকারীদের আশপাশের ভিডিও ধারণের পাশাপাশি স্ক্রিনশটও নিতে পারে বিভিন্ন অ্যাপ। শুধু তা-ই নয়, এসব ছবি ও ভিডিও ব্যবহারকারীদের অজান্তেই তৃতীয় পক্ষের বিভিন্ন অ্যাপ নির্মাতাদের সার্ভারে পাঠিয়ে থাকে।এসব অ্যাপের প্রায় অর্ধেকই ইনস্টলের আগে ব্যবহারকারীদের কাছ থেকে ডিভাইসের ক্যামেরা বা মাইক্রোফোন স্বয়ংক্রিয়ভাবে চালুর অনুমতি নিয়ে থাকে। ফলে না জেনে বা বাধ্য হয়ে ব্যবহারকারীরাই অ্যাপগুলোকে ডিভাইসের ক্যামেরা ও মাইক্রোফোন ব্যবহারের অনুমতি দিয়ে থাকেন।সম্প্রতি বিষয়টি জানতে পেরে নিজেদের অ্যাপস্টোরে থাকা এ ধরনের বেশ কিছু অ্যাপ চিহ্নিত করেছে অ্যাপল। পাশাপাশি অ্যাপগুলোর নির্মাতাদের দ্রুত কোড পরিবর্তনের মাধ্যমে অ্যাপের নজরদারি ক্ষমতা বন্ধ করতে বলেছে। নির্দেশ মতো কাজ না করলে অ্যাপস্টোর থেকে অ্যাপগুলো মুছে ফেলার হুমকিও দিয়েছে প্রতিষ্ঠানটি।                       সূত্র: ডেইলিমেইল 



12098,27915
মার্কিন সাময়িকীর বিরুদ্ধে বিশ্বের শীর্ষ ধনীকে ব্ল্যাকমেলের অভিযোগ
অন্যান্য
প্রকাশ : ১২ ফেব্রুয়ারি ২০১৯, ০০:০০
তথ্যপ্রযুক্তি ডেস্ক বিশ্বের শীর্ষ ধনী আমাজন ডটকমের প্রতিষ্ঠাতা জেফ বেজোস মার্কিন ট্যাবলয়েড সাময়িকী ন্যাশনাল এনকোয়ারারের মালিকের বিরুদ্ধে ‘নোংরা ছবি’ ব্যবহার করে ব্ল্যাকমেলের অভিযোগ করেছেন।বিবিসি অনলাইনের প্রতিবেদনে জানানো হয়, বেজোস অভিযোগ করেছেন, ওই সাময়িকীর পরিচালনা প্রতিষ্ঠান (প্যারেন্ট কোম্পানি) আমেরিকান মিডিয়া ইনকরপোরেশন (এএমআই) তাঁকে একটি অনুসন্ধান বা তদন্ত করতে নিষেধ করেছে। ওই ট্যাবলয়েড পত্রিকা কীভাবে তার ব্যক্তিগত ছবি সংগ্রহ করেছে, সে বিষয়ে তদন্ত করতে চান তিনি। গত মাসে বেজোস ও তাঁর স্ত্রী ম্যাকেঞ্জি ছাড়াছাড়ির ঘোষণা দেন। ওই ঘোষণার পরপরই ন্যাশনাল এনকোয়ারার বেজোসের পরকীয়া সম্পর্ক নিয়ে প্রতিবেদন প্রকাশ করে। এএমআইয়ের পক্ষ থেকে বিবিসিকে কোনো মন্তব্য করা হয়নি।গত বৃহস্পতিবার এক ব্লগ পোস্টে বেজোস একটি ই-মেইলের কথা উল্লেখ করেন। যাতে এএমআইয়ের প্রতিনিধির পক্ষ থেকে তাঁকে হুমকি দিয়ে বলা হয়, বেজোস ও তাঁর প্রেমিকা সাবেক টিভি উপস্থাপিকা লরেন সানচেজের অন্তরঙ্গ ছবি প্রকাশ করা হবে।ওয়াশিংটন পোস্ট পত্রিকার মালিক বেজোস বলেছেন, এএমআই তাঁর কাছ থেকে মিথ্যা বিবৃতি দাবি করে, ন্যাশনাল এনকোয়ারারে তাঁকে ও তাঁর স্ত্রীকে নিয়ে প্রকাশিত প্রতিবেদন রাজনৈতিক উদ্দেশ্যপ্রণোদিত নয়।ব্লগে বেজোসের পোস্ট করা ওই ই-মেইল অনুযায়ী, এএমআইয়ের এক আইনজীবী গত বুধবার বেজোসকে বিবৃতির বিনিময়ে ছবি প্রকাশ না করার প্রস্তাব দিয়েছেন।বেজোস লিখেছেন, তাদের হুমকি দেওয়া, ব্যক্তিগত মূল্য দেওয়া এবং বিব্রতকর অবস্থা সত্ত্বেও চাঁদাবাজি এবং ব্ল্যাকমেল আত্মসমর্পণ করার বদলে তারা আমাকে ঠিক কী পাঠিয়েছে তা প্রকাশ করার সিদ্ধান্ত নিয়েছি। এর আগে অবশ্য বেজোস এএমআইয়ের সঙ্গে প্রেসিডেন্ট ডোনাল্ড ট্রাম্পের যোগসূত্র থাকার বিষয়টি উল্লেখ করেছেন।বেজোস বলেন, ওয়াশিংটন পোস্টের মালিক হয়ে তিনি অনেক শক্তিশালী মানুষের শত্রু হয়েছেন, যার মধ্যে রয়েছেন ডোনাল্ড ট্রাম্প। তিনি এএমআইয়ের বস ডেভিড পেকারের বন্ধু।এএমআই সম্প্রতি স্বীকার করেছে যে তারা ট্রাম্পের প্রেসিডেন্ট নির্বাচনের প্রচারের সময় প্লেবয়ের এক মডেলকে দেড় লাখ ডলার দিয়ে ট্রাম্পের সঙ্গে সম্পর্কের বিষয়টি নিয়ে মুখ খুলতে না করেছিল। আমাজনের প্রধান নির্বাহী বলেছেন, ব্যক্তিগত সম্মানহানি নিয়ে তিনি চিন্তিত থাকলেও এএমআইকে তাদের দীর্ঘদিনের সম্মানের বিষয়টিকে অস্ত্র না বানানোর আহ্বান জানান।বেজোস লিখেছেন, তাদের দীর্ঘদিনের ব্ল্যাকমেল চর্চা, রাজনৈতিক পক্ষপাত, রাজনৈতিক আক্রমণ ও দুর্নীতিতে আমি অংশ নিতে চাই না। আমি এর বিরুদ্ধে দাঁড়াব। কী ঘটে আমিও দেখতে চাই। এর আগে গত ৯ জানুয়ারি ২৫ বছর সংসার করার পর ঘর ভাঙার দুঃসংবাদ জানান বিশ্বের শীর্ষ ধনী জেফ বেজোস। তখন থেকে এ বিচ্ছেদের পেছনে পরকীয়া-গোপন প্রেম নিয়ে কানাঘুষা শুরু হয়। আর তা উসকে দেয় ন্যাশনাল এনকোয়ারার।ওই সময় যুক্তরাজ্যের মিরর অনলাইনের এক প্রতিবেদনে জানানো হয়, বিচ্ছেদের ঘোষণা আসার পর জেফ বেজোসের গোপন সম্পর্কের কথা জানাজানি হয়ে গেছে। সাবেক এক টিভি উপস্থাপিকার সঙ্গে গোপন সম্পর্কে জড়িয়ে পড়েছেন বেজোস। লরা হলিউডে ট্যালেন্ট মুঘলখ্যাত প্যাট্রিক হুইটসেলের স্ত্রী। হুইটসেল ম্যাট ড্যামন, ক্রিশ্চিয়ান বেলের মতো হলিউড তারকার এজেন্ট।বিশ্বের শীর্ষ ধনী বেজোসের বর্তমানে বয়স ৫৪ বছর এবং ম্যাকেনজির বয়স ৪৮। নব্বইয়ের দশকের শুরুর দিকে (১৯৯৩) হেজ ফান্ড ডি-ইতে কাজ করার সময়ই তাঁদের পরিচয় হয়। এরপর বিয়ে করেন তাঁরা। এরপর তাঁরা সিয়াটলে বসবাস শুরু করেন এবং প্রতিষ্ঠা করেন বহুজাতিভিত্তিক তথ্যপ্রযুক্তি-বিষয়ক ই-কমার্স সাইট আমাজন।ব্লুমবার্গের কোটিপতি সূচক অনুসারে, ৫৪ বছর বয়সের জেফ বেজোসের এখন সম্পদের পরিমাণ ১৩৭ বিলিয়ন ডলার। 



12099,27916
টে ক শ ট
অন্যান্য
প্রকাশ : ১২ ফেব্রুয়ারি ২০১৯, ০০:০০
জাপানের কিয়োসেরার তৈরি প্রোটোটাইপ এই ডিভাইসটি ব্যবহারকারীর নিঃশ্বাস থেকেই তার শরীরের নানা ধরনের তথ্য সংগ্রহ করতে সক্ষম। সেটিই দেখাচ্ছেন একজন মডেল।সনির মডেলের সাথের ডিভাইসটি দেখতে ল্যাম্পশেডের মতো হলেও এটি প্রকৃতপক্ষে একটি পোর্টেবল স্পিকার। ব্লুটুথের মাধ্যমে যেকোনো স্মার্টফোনের সাথেই এটি সংযুক্ত হতে সক্ষম। 



12100,27917
কক্সবাজার বিমানবন্দরের টাকা আত্মসাৎ মামলায় ৫ আসামি কারাগারে
সারাদেশ
প্রকাশ : ১১ ফেব্রুয়ারি ২০১৯, ২০:৪৪
কক্সবাজার বিমানবন্দরের জন্য জেনারেটর কেনার নামে ৬০ লাখ ৫০ হাজার টাকা আত্মসাতের অভিযোগে দুদকের দায়ের করা মামলায় বেসামরিক বিমান চলাচল কর্তৃপক্ষ ও সাবেক কর্মকর্তাসহ ৫ জনকে কারাগারে পাঠিয়েছেন আদালত। সোমবার দুপুরে কক্সবাজার সিনিয়র স্পেশাল জজ আদালতের বিচারক খোন্দকার হাসান মাহমুদ ফিরোজ জামিন নামঞ্জুর করে এ আদেশ দেন।দুদকের আইনজীবী মো.আব্দুর রহিম জানায়, দুদকের দায়ের করা দুর্নীতি মামলায় ঠিকাদারি প্রতিষ্ঠান মেসার্স ঢাকা ইন্টারন্যাশনাল ট্রেডার্সের সত্ত্বাধিকারী মোহাম্মদ শাহাবুদ্দিন, বেসামরিক বিমান চলাচল কর্তৃপক্ষ কুর্মিটোলা নির্বাহী প্রকৌশলী মিহির চাঁদ দে, তত্ত্বাবধায়ক প্রকৌশলী মো. শহীদুল অফরোজ, সাবেক সহকারী পরিচালক (ই/এম) ভবেশ চন্দ্র সরকার এবং সাবেক ম্যানেজার মো. হাসান জহির উচ্চ আদালতে আগাম জামিন আবেদন করলে হাইকোর্ট বিভাগ আসামিদের এন্টিসিপটরী জামিনের আবেদন মনজুর না করে কক্সবাজার সিনিয়ার স্পেশাল জজ আদালতে আত্মসমর্পণ করার নির্দেশ দেন।আরো পড়ুন: তরুণী ধর্ষণ, দুই পুলিশ কর্মকর্তা প্রত্যাহারএর পরিপ্রেক্ষিতে সোমবার দুপুরে কক্সবাজার সিনিয়র স্পেশাল জজ আদালতে ওই পাঁচ আসামি আদালতে হাজির হয়ে স্থায়ী জামিন আবেদন করেন। আদালত তাদের জামিন নামঞ্জুর করে জেল হাজতে পাঠানোর নির্দেশ। ছয় জন আসামিদের মধ্যে কক্সবাজার বিমানবন্দরের ম্যানেজার দপ্তরের সাবেক উপ-সহকারী পরিচালক শহীদুল ইসলাম মণ্ডল অনুপস্থিত ছিলেন।উল্লেখ্য, ২০১৪-১৫ অর্থ বছরে কক্সবাজার বিমানবন্দরের জন্য একটি ৩০০ কিভিএ জেনারেটর ক্রয়ের নিমিত্তে পত্রিকায় বিজ্ঞপ্তি প্রকাশ করা হয়েছিল। কিন্তু বেসামারিক বিমান চলাচল কর্তৃপক্ষ, বিমানবন্দর কর্তৃপক্ষের কতিপয় কর্মকর্তা ও ঠিকাদার যোগসাজস করে জেনারেটরটি ক্রয় না করেই ক্রয় দেখিয়ে ৬০ লাখ ৫০ হাজার টাকা আত্মসাৎ করে। এই অভিযোগ পেয়ে তদন্ত করে দুর্নীতি দমন কমিশন (দুদক)। দীর্ঘ তদন্তে অভিযোগের সত্যতা পেয়ে গত ৬ জানুয়ারি দুদকের চট্টগ্রাম অঞ্চল-২ এর উপ-পরিচালক মাহবুবুল আলম বাদী হয়ে কক্সবাজার সদর মডেল থানায় একটি মামলা করেন। যার নং-জিআর-২৬/১৯।ইত্তেফাক/বিএএফ



12101,27918
সামরিক শক্তি আরও বাড়াবে ইরান, ঘোষণা রুহানির
বিশ্ব সংবাদ
প্রকাশ : ১১ ফেব্রুয়ারি ২০১৯, ২০:৫০
চাপ থাকা সত্ত্বেও সামরিক শক্তির বৃদ্ধিতে ক্ষেপণাস্ত্র কার্যক্রম চালিয়ে যাবে বলে ঘোষণা দিয়েছেন ইরানের প্রেসিডেন্ট হাসান রুহানি। সোমবার (১১ ফেব্রুয়ারি) দেশটির ৪০তম ইসলামী বিপ্লব উপলক্ষে তেহরানের আজাদী স্কয়ারে অনুষ্ঠিত এক সমাবেশে তিনি এ কথা বলেন। ইরানের রাষ্ট্রীয় টেলিভিশনে প্রচারিত একটি প্রতিবেদনের বরাত দিয়ে তুরস্ক ভিত্তিক সংবাদ মাধ্যম 'ইয়েনি শাফাক' এ তথ্য জানায়।সমাবেশে ইরানের প্রেসিডেন্ট হাসান রুহানি বলেন, 'যুক্তরাষ্ট্র ও ইউরোপসহ বিভিন্ন পরমাণু শক্তিধর দেশের চাপ থাকা সত্ত্বেও আমাদের সামরিক শক্তি বৃদ্ধি এবং আত্মরক্ষার জন্য আমাদের ব্যালিস্টিক ক্ষেপণাস্ত্র কার্যক্রম চালিয়ে যাবো। আমরা কাউকে জানিয়ে বা কারও কাছ থেকে অনুমতি নিয়ে আমাদের ক্ষেপণাস্ত্রের উন্নয়ন ও পরীক্ষা করবো না। আমরা আমাদের সেনাবাহিনীর সক্ষমতা বৃদ্ধির জন্য এর উন্নয়ন চালিয়ে যাবো'।এর আগে ২০১৫ সালে পরমাণু শক্তিধর দেশগুলোর সঙ্গে ইরানের পারমাণবিক চুক্তি স্বাক্ষর হয়। এতে ইরানকে  ৩ দশমিক ৫ শতাংশ পরিমাণ বা ৩০০ কেজি পর্যন্ত বিশুদ্ধ ইউরেনিয়াম আহরণের পরিমাণ বেঁধে দেওয়া হয়। বিনিময়ে দেশটির বিরুদ্ধে সকল আন্তর্জাতিক নিষেধাজ্ঞা তুলে নেওয়া হয়। এই চুক্তির ফলে বিশ্ববাজারে নিজেদের তেল ও গ্যাস বিক্রির অনুমতি পায় ইরান। আরও পড়ুন:  কক্সবাজার বিমানবন্দরের টাকা আত্মসাৎ মামলায় ৫ আসামি কারাগারেতবে তেহরান পারমাণবিক অস্ত্র রাখার কথা অস্বীকার করে আসছে আগে থেকেই। পরবর্তীতে জাতিসংঘের পারমাণবিক পরিদর্শকদের সাম্প্রতিক প্রতিবেদন থেকে জানা যায়, ইরান ২০১৫ সালে স্বাক্ষরিত চুক্তির নিয়মাবলি ঠিকঠাক মতোই মেনে চলছে। এরপরও ২০১৮ সালের মে মাসে এই চুক্তি থেকে বেরিয়ে যায় যুক্তরাষ্ট্র। মার্কিন প্রেসিডেন্ট ডোনাল্ড ট্রাম্প এই সিদ্ধান্ত নেন। এমনকি চুক্তি থেকে বেরিয়ে গিয়ে ইরানের বিরুদ্ধে অর্থনৈতিক ও রাজনৈতিক নিষেধাজ্ঞা জারি করেন তিনি।ইত্তেফাক/জেডএইচডি



12102,27919
গাজীপুরে পিতার নির্মমতা
সারাদেশ
প্রকাশ : ১১ ফেব্রুয়ারি ২০১৯, ২০:৫৩
নিজ কন্যা সন্তানকে হত্যা করে লাশ পাতিলের ভিতরে ঢুকিয়ে ঘরের খাটের নিচে লুকিয়ে রেখে পালিয়ে গেছে এক পিতা। এ ঘটনায় পাষণ্ড পিতা রফিকুল ইসলামকে গ্রেফতার করেছে শ্রীপুর থানার পুলিশ। সোমবার দুপুরে গাজীপুর সিটি কর্পোরেশনের নীলেরপাড়া এলাকা থেকে তাকে গ্রেফতার করা হয়।মামলার তদন্তকারী কর্মকর্তা মাহমুদুল হাসান জানান, ‘সোমাবার বিকালে আসামি রফিকুল ইসলামকে গাজীপুর সিনিয়র জুডিশিয়াল ম্যাজিস্ট্রেট আদালতে পাঠালে তিনি আদালতে ১৬৪ ধারায় স্বীকারোক্তিমূলক জবানবন্দি প্রদান করেন।’আদালতে রফিকুল জানায়, স্ত্রীর পরকীয়ায় ক্ষুব্ধ হয়ে তিনি তার মেয়েকে হত্যা করেছেন।এর আগে রবিবার রাতে গাজীপুরের শ্রীপুর পৌর এলাকায় গিলারচালা গ্রামের হাজী ইয়াসিন মিয়ার বাড়িতে ভাড়াটিয়া রফিকুল ইসলার তার মেয়ে মিনারা খাতুনকে (৬) শ্বাসরোধ করে হত্যার পর নিজের ঘরের খাটের নিচে একটি পাতিলের ভিতরে ভর্তি করে রেখে পালিয়ে যায়। জেলার কাপাসিয়া উপজেলার হালজোড় গ্রামের রফিকুল ইসলাম স্ত্রী-সন্তানসহ শ্রীপুর পৌর এলাকার গিলারচালা গ্রামের হাজী ইয়াসিন মিয়ার বাড়িতে ভাড়া থাকেন। তারা স্বামী-স্ত্রী দুজনই স্থানীয় ডেনিম্যাক গার্মেন্টসে চাকরি করেন। তাদের মেয়ে মনিরা স্থানীয় মোহাম্মদ আলী কিন্ডারগার্টেনের শিশু শ্রেণির শিক্ষার্থী ছিল।ওই তদন্তকারী কর্মকর্তা আরো জানান, রবিবার সন্ধ্যায় শিশুটির মা নাসরিন আক্তার মুঠোফোনে মনিরার নিখোঁজের বিষয়টি থানা পুলিশকে অবহিত করেন। পরে পুলিশ ঘটনাস্থলে গিয়ে ভাড়া বাড়ির ঘরের ভেতর খোঁজাখুঁজি শুরু করে। একপর্যায়ে ঘরের খাটের নিচে বড় একটি পাতিলের ভেতর থেকে শিশুটির মরদেহ উদ্ধার করে।আরও পড়ুনঃ সাভারে অস্ত্র ব্যবসায়ী আটক, পিস্তল-গুলি উদ্ধারশ্রীপুর থানার ভারপ্রাপ্ত কর্মকর্তা জাবেদুল ইসলাম জানান, স্বামী-স্ত্রীর মধ্যে দীর্ঘদিন কলহ চলছিল। এর জেরে শিশুটিকে হত্যা করা করে পিতা রফিকুল ইসলাম।ইত্তেফাক/নূহু



12103,27920
গ্র্যামির মঞ্চ থেকে...
অন্যান্য
প্রকাশ : ১২ ফেব্রুয়ারি ২০১৯, ০০:০০
 লস অ্যাঞ্জেলসের স্ট্যাপল সেন্টারে অনুষ্ঠিত হয়ে গেলো বিশ্ব সঙ্গীতের সর্বোচ্চ সম্মাননার পুরস্কার ‘গ্র্যামি অ্যাওয়ার্ড’-এর ৬১তম আসর। ১৯৫৮ সাল থেকে প্রতি বছর সারা বিশ্বের নিরিখে আমেরিকার ‘ন্যাশনাল অ্যাকাডেমি অফ রেকর্ডিং আর্টস অ্যান্ড সাইলেন্স’-এর তরফে সঙ্গীত শিল্পে অসামান্য কৃতিত্বের জন্য বিশেষ সর্বোচ্চ সম্মান ‘গ্র্যামি’ প্রদান করা হয়। ইতিহাস সৃষ্টি করল চাইল্ডিস গ্যাম্বিনোইতিহাস সৃষ্টি করলেন অভিনেতা-গায়ক চাইল্ডিস গ্যাম্বিনো ও তার ‘হিপ-হপ’ , ‘দিস ইজ আমেরিকা’। এই প্রথম কোনও হিপ হপ-র্যাপের মাথায় উঠল ‘গ্র্যামি’ ও ‘রেকর্ড অফ দ্য ইয়ার’-এর শিরোপা। এছাড়াও ৬১ তম গ্র্যামিতে র্যাপ-হিপ হপের জন্য ড্রেক তার ‘গডস প্ল্যান’-এর জন্য জিতে নিয়েছেন ‘বেস্ট র্যাপ সং’ পুরস্কার এবং দ্য কার্টারস ‘এভরিথিং ইজ লভ’ গানের জন্য জিতে নেন ‘বেস্ট আরবান কন্টেম্পরারি অ্যালবাম’ অ্যাওয়ার্ড। প্রশংসিত ক্যাসি মাসগ্র্যাভসগ্র্যামি অ্যাওয়ার্ড আয়োজনের এবার প্রশংসিত হযেছেন ক্যাসি মাসগ্র্যাভস। মোট তিনটি ক্যাটগরিতে পুরস্কার উঠেছে তার হাতে। এরমধ্যে বছরের সেরা অ্যালবাম পুরস্কারটি উঠে তার হাতে। কেটি প্যারির পারফর্মেন্স চমকস্টেজে ক্যাটি প্যারি মানেই বাড়তি চমক। এবারও স্টেজে তার পারফর্মেন্স ও পোশাক নিয়ে ছিলেন আলোচনায়। তবে কোনো পুরস্কার উঠেনি এবার তার হাতে। তবে তার পরফর্মেন্স দিয়ে সবার মন জয় করে নিয়েছেন তিনি।   



12104,27921
ভালোবাসার বিশেষ ‘পাঁচফোড়ন’
অন্যান্য
প্রকাশ : ১২ ফেব্রুয়ারি ২০১৯, ০০:০০
বিনোদন রিপোর্ট প্রতিবারের মত এবারও ভালোবাসা দিবস উপলক্ষে নির্মাণ করেছে ভালোবাসার বিশেষ পাঁচফোড়ন। পাঁচফোড়ন একটি ভিন্ন ধারার ম্যাগাজিন অনুষ্ঠান। নাটকীয়ভাবে এর প্রতিটি আইটেম উপস্থাপন করা হয়। গত প্রায় দেড় যুগ ধরে বছরের বিশেষ বিশেষ দিনে এই অনুষ্ঠানটি প্রচারিত হচ্ছে দেশের প্রথম স্যাটেলাইট চ্যানেল এটিএন বাংলায়। প্রতিবারের মত এবারও ভিন্ন আঙ্গিকের উপস্থাপনায় রকমারী আয়োজন নিয়ে সাজানো হয়েছে এবারের ভালোবাসার বিশেষ এই পাঁচফোড়ন।ভালোবাসা দিবস উপলক্ষে নির্মিত এই বিশেষ পাঁচফোড়নের উপস্থাপনা সাজানো হয়েছে টকশোর আঙ্গিকে। সৌহার্দ্যপূর্ণ পরিবেশে দুই বন্ধুর মধ্যে সমসাময়িক বিভিন্ন বিষয় এবং ভালোবাসা নিয়ে মজার মজার আলোচনা হতে থাকে। তারই ফাঁকে ফাঁকে প্রসঙ্গক্রমেই আসতে থাকে গান, নাটক ও বিভিন্ন বিষয়ের উপর চমত্কার সব রিপোটিং। এবারের পাঁচফোড়নে মূল গান রয়েছে ৩টি।একটি গেয়েছেন জনপ্রিয় সঙ্গীত শিল্পী ডলি সায়ন্তনী। গানটি লিখেছেন প্রদীপ সাহা, সুর করেছেন অভি আকাশ। ঢাকার একটি মনোরম লোকেশানে গানটির চিত্রায়ন করা হয়েছে।  অনুষ্ঠানটি এটিএন বাংলায় প্রচারিত হবে ১৪ই ফেব্রুয়ারি, বৃহস্পতিবার সন্যা ০৭টা ৪০ মিনিটে। অনুষ্ঠানটি নির্মান করেছে ফাগুন অডিও ভিশন। 



12105,27922
ইন্ডাস্ট্রির জন্য কাজের সুযোগ চাই:সাইমন
অন্যান্য
প্রকাশ : ১২ ফেব্রুয়ারি ২০১৯, ০০:০০
বিনোদন রিপোর্ট অভিনয়ের পাশাপাশি চলচ্চিত্রের শিল্পী সংগঠনের সাথেও রয়েছেন চিত্রনায়ক সাইমন সাদিক। সংগঠনের দুই বছরের মেয়াদ শেষ হতে যাচ্ছে। নতুন করে আবারো নির্বাচনের জন্য প্রস্তুত সংশ্রিষ্টরা। এবারো নির্বাচনের প্রার্থী হিসেবে লড়বেন সাইমন।নির্বাহি সদস্য পদের পর এবারসেক্রেটারি পদে লড়বেন তিনি। এই সিদ্ধান্তের প্রসঙ্গে সাইমন বলেন, ‘ইন্ডাস্ট্রির জন্য কাজের সুযোগ চাই আমি। এখন যেই পদে রয়েছি সেখান থেকে কাজের সুযোগ কম। তাই এই সিদ্ধান্ত নিয়েছি।’ এই সিদ্ধান্তে সাড়া কেমন পাচ্ছেন তিনি। সেই প্রসঙ্গে আরো বলেন, ‘আমি কৃতজ্ঞ অনেকের প্রতি। কারণ তারা আমার এই সিদ্ধান্তে পাশে রয়েছেন। আমি আশাবাদী নির্বাচনে ভালো কিছু হবে। আমি কাজের সুযোগ পাবো।’  



12106,27923
৫২ প্রেক্ষাগৃহে ‘ফাগুন হাওয়ায়’
অন্যান্য
প্রকাশ : ১২ ফেব্রুয়ারি ২০১৯, ০০:০০
সারাদেশের ৫২টি প্রেক্ষাগৃহে ১৫ ফেব্রুয়ারি মুক্তি পেতে যাচ্ছে ৫২-এর ভাষা আন্দোলনের ছবি ‘ফাগুন হাওয়ায়’। ইমপ্রেস টেলিফিল্ম প্রযোজিত ছবিটির সংলাপ, চিত্রনাট্য ও পরিচালনা করেছেন তৌকীর আহমেদ। এখন দেশজুড়ে প্রচারণায় ব্যস্ত ‘ফাগুন হাওয়ায়’ টিম। এদিকে সোশাল মিডিয়াতেও ‘ফাগুন হাওয়ায়’ এর জয়জয়কার। পোস্টার, টিজার ও ট্রেলারের পর ছবির প্রথম গানটিও বেশ গ্রহণযোগ্যতা পেয়েছে। টিটো রহমানের ‘বউ কথা কও’ গল্পের অনুপ্রেরণায় নির্মিত হয়েছে ‘ফাগুন হাওয়ায়’। ঐতিহাসিক কাহিনি নির্ভর ছবিটির কেন্দ্রীয় চরিত্রে অভিনয় করেছেন সিয়াম ও তিশা। আরো অভিনয় করেছেন বলিউডের অভিনেতা যশপাল শর্মা, বাংলাদেশের খ্যাতিমান অভিনেতা আবুল হায়াত্, আফরোজা বানু, ফারুক হোসেন, সাজু খাদেম, আজাদ সেতু, হাসান আহমেদ প্রমুখ। ছবির পরিচালক তৌকীর আহমেদ জানান, ভালোবাসা দিবসকে ঘিরে ছবিটির মুক্তির আয়োজন হলেও ‘ফাগুন হাওয়ায়’-এর গল্প বায়ান্নর প্রেক্ষাপট ঘিরে। ছবিটিতে ৫২-এর ঘটনাবলি থাকলেও ভালোবাসা, মানবিক বিষয়, কমেডিসহ প্রচুর হিউমার আছে। দর্শকেরা এখানে সব ধরনের উপাদানই পাবেন।’ 



12107,27924
‘ব্যস্ততার মাঝেও ভালো নাটকে কাজের অপেক্ষায় থাকি’
অন্যান্য
প্রকাশ : ১২ ফেব্রুয়ারি ২০১৯, ০০:০০
বিনোদন রিপোর্ট নাটকে অনিয়মিত হলেও বিভিন্ন কাজ দিয়ে আলোচিত মুখ অভিনেত্রী রাফিয়াত রশীদ মিথিলা। জনপ্রিয় একটি অনুষ্ঠান উপস্থাপনাও করছেন তিনি। তবে ভালোবাসা দিবস উপলক্ষে এবার নাটকের ব্যস্ততা ছিল তার। এরমধ্যে রয়েছে ‘যোগ্যতা’ শিরোনামে একটি নাটক। এরমধ্য দিয়ে আবারো মিথিরার বিপরীতে দেখা যাবে জনপ্রিয় অভিনেতা অপূর্বকে। মিজানুর রহমান আরিয়ান পরিচালিত এই নাটকটি প্রচার হবে ভালোবাসা দিবসে। এছাড়াও ভালোবাসা দিবস উপলক্ষে একটি টেলিছবিতেও অভিনয় করেছেন তিনি। ‘প্রথম প্রেম’ শিরোনামে এই টেলিছবিতে মিথিলার সাথে জুটি বেঁধে দেখো যাবে মোনজ কুমারকে। মুশফিক কল্লোল পরিচালনা করেছেন এই টেলিছবিটি।সারাবছর ব্যস্ততার মাঝেও বিশেষ কাজগুলো করা প্রসঙ্গে মিথিলা বলেন, ‘নাটক আমার ভালোলাগার একটি জায়গা। সারাবছর ব্যক্তিগত অনেক কাজ নিয়ে ব্যস্ত থাকি। তবে ব্যস্ততার মাঝেও ভালো নাটকে কাজের অপেক্ষায় থাকি। এবার ভালোবাসা দিবসের কাজগুলোও তেমনই কিছু কাজ। দর্শকদের ভালো লাগবে আশা করি।’ 



12108,27925
আনন্দ অবসরে
অন্যান্য
প্রকাশ : ১২ ফেব্রুয়ারি ২০১৯, ০০:০০
স্টার সিনেপ্লেক্সড্রাগন বল সুপার:ব্রোলি: সকাল ১০টা ৫০, দুপুর ১টা ১০, বিকেল ৩টা ৪০, সন্ধ্যা ৬টা, রাত ৮টা ৩০।রেপ্লিকাস: সকাল ১১টা , দুপুর ১টা ২০।স্পাইডার ম্যান ইনটু দ্য স্পাইডার ভার্স:সকাল ১০টা ৫০, দুপুর ১টা ৪০, বিকেল ৪টা, সন্ধ্যা ৭টা ২০।অ্যাকুয়াম্যান: সকাল ১০টা ৫০, দুপুর ২টা, বিকেল ৫টা ১০, রাত ৮টা ২০।গ্লাস: সকাল ১১টা ১০, দুুপুর ১টা ৫০, বিকেল ৪টা ৩০, সন্ধ্যা ৭টা ১০।দেবী: দুপুর ১টা ৩০, বিকেল ৩টা ৪০, রাত ৮টা ৪০।দ্য লেগো মুভি: সকাল ১১টা ২০, দুপুর ১টা ৩০, বিকেল ৩টা ৪০, বিকেল ৫টা ৫০, রাত ৮টা ১৫। ব্লকবাস্টার সিনেমাসরবিনহুড: দুপুর ২টা ২৫। দেবী: সন্ধ্যা ৬টা ২০। বাম্বলবি: দুপুর ১টা ৪০, দুপুর ২টা ২০, সন্ধ্যা ৭টা ৪০।  দহন: সকাল ১১টা ৪৫, বিকেল ৪টা ৪৫, সন্ধ্যা ৭টা ২৫। অ্যাকুয়াম্যান: সকাল ১১টা ৩০, দুপুর ২টা ১০, দুপুর ২টা ৪০, বিকেল ৪টা, বিকেল ৪টা ৪৫, সন্ধ্যা ৭টা ৪০।  



12109,27926
বইমেলায় জয়দীপ দে’র গহন পথে ও মাদ্রাজের চিঠি
অন্যান্য
প্রকাশ : ১১ ফেব্রুয়ারি ২০১৯, ২১:০১
এবারের বইমেলায় প্রকাশিত হলো গহন পথে ও মাদ্রাজের চিঠি নামে দুইটি বই। লেখক জয়দীপ দে। প্রথমটি উপন্যাস ও পরেরটি ভ্রমণ কাহিনী। গহন পথের প্রকাশক দেশ পাবলিকেশন্স, প্রচ্ছদ রাজীব দত্ত, স্টল নং ৩৮৮-৩৮৯। মাদ্রাজের চিঠির প্রকাশক অনিন্দ্য প্রকাশ। প্যাভেলিয়ন নং ৩৮৮-৩৮৯। এর প্রচ্ছদও করেছেন রাজীব দত্ত।গহন পথে: স্কুলে যেতে যেতে বাবা বারবার বলছিল, ‘বাবু ভালা করিয়া পড়বায়। মাস্টারনি তারার কথা হুনবায়। তোমারে ফার্স্ট অয়া লাগব। দুই নম্বরোর কুনু দাম নাই দুনিয়াত’।সেই থেকে কেবল ফার্স্ট হওয়ার যুদ্ধ। কখনো নিয়মের ভেতরে, কখনো বা বাইরে। একসময় সুজন ক্লান্ত হয়ে শুয়ে পড়ে রেল লাইনে। যে শিক্ষা মানুষকে বিকশিত করার কথা, সেই শিক্ষা হচ্ছে মৃত্যুর কারণ। এভাবে প্রতিবছর কত প্রাণ ঝরে যায় তার কোন হিসাব নেই কোথাও। এ মৃত্যুযাত্রার সুলুক সন্ধানে শিক্ষার গহন পথে এবারের যাত্রা।৩০ হাজার শব্দের ‘গহন পথে’ উপন্যাসে বাংলাদেশের শিক্ষা ব্যবস্থার বিভিন্ন সংকট এবং সম্ভাবনার দিকে আলোকপাত করা হয়েছে। প্রবাসে বাংলাদেশি তরুণরা কি কঠিন সংগ্রামের মধ্যে টিকে আছে তারও বর্ণনা মিলবে এখানে।মাদ্রাজের চিঠি: লেখক দু’মাস অবস্থান করেছিলেন দক্ষিণ ভারতে। ছুটেছেন চেন্নাই থেকে কন্যাকুমারী। তবে এটা নিছক ভ্রমণকাহিনী নয়। ঘোরাঘুরির বর্ণনা আছে বটে, তবে লক্ষ কেবল তা নয়। একটা সমাজকে বহুতল থেকে দেখার চেষ্টা চলেছে এখানে। একটা শহরের প্রাণভ্রোমরাটাকে খুঁজে ফেরার প্রয়াস।আরও পড়ুন: অবসরে গিয়েও সরকারি সুবিধা নিচ্ছেন সিবিএ নেতাইত্তেফাক/এমআই



12110,27927
বগুড়ায় ভ্রাম্যমাণ আদালতে ৫ ফার্মেসিকে জরিমানা
সারাদেশ
প্রকাশ : ১১ ফেব্রুয়ারি ২০১৯, ২১:০১
বগুড়ায় অনুমোদন বিহীন অবৈধ ফুড সাপ্লিমেন্ট সংরক্ষণ ও বিক্রির অপরাধে ৬ ফার্মেসিকে ৬৫ হাজার টাকা জরিমানা করেছেন ভ্রাম্যমাণ আদালত। সোমবার বিকেল থেকে রাত আটটা পর্যন্ত বগুড়ার নির্বাহী ম্যাজিস্ট্রেট মো. জহুরুল ইসলাম শহরের ঝাউতলা এলাকায় ভ্রাম্যমাণ আদালত পরিচালনা করেন।বগুড়া আর্মড পুলিশ ব্যাটালিয়ন (এপিবিএন)-৪ এর সহযোগিতায় ভ্রাম্যমাণ অভিযান পরিচালনার সময় অনুমোদন বিহীন ও ফার্মেসিতে বিক্রয় নিষিদ্ধ ফুড সাপ্লিমেন্ট সংরক্ষণ করায় ৬ ফার্মেসীর ৬৫ হাজার টাকা জরিমানা করা হয়। এরমধ্যে বগুড়া শহরের ঝাউতলা এলাকার সরাফত মার্কেটের ইসলাম ড্রাগস এর প্রোপাইটর মো. আবু জাফরের ৫ হাজার, রাজা মেডিকেল স্টোরের প্রোপাইটর মো. মমিনুল ইসলামের ৫ হাজার, সরকার মেডিকেল স্টোরের প্রোপাইটর মো. রবিউল ইসলামের ৩০ হাজার টাকা, আজাদ মেডিকেল স্টোরের প্রোপাইটর মো আবুল কালাম আজাদের ১০ হাজার,সরকার মেডিকেল স্টোরের প্রোপাইটর মো. রাফিউল ইসলামের ৫ হাজার ও উপশম মেডিকেল স্টোরের প্রোপাইটর আবুল কালাম আজাদের ১০ হাজার টাকা জরিমানা আদায় করেন ভ্রাম্যমাণ আদালতের নির্বাহী ম্যাজিস্ট্রেট।আরো পড়ুন: অবসরে গিয়েও সরকারি সুবিধা নিচ্ছেন সিবিএ নেতাভ্রাম্যমাণ আদালত পরিচালনার সময় বগুড়ার ড্রাগ সুপার আহসান হাবিব উপস্থিত ছিলেন।
 
ইত্তেফাক/বিএএফ



12111,27928
গ্রামিতে না গেলেও প্রাক-গ্রামি পার্টিতেই নিক ও প্রিয়াঙ্কার ঝঙ্কার
বিনোদন
প্রকাশ : ১১ ফেব্রুয়ারি ২০১৯, ২১:২৪
৬১তম গ্র্যামি অ্যাওয়ার্ডের একদিন আগেই প্রিয়াঙ্কা চোপড়া এবং নিক জোনাসকে দেখা গেল বন্ধুদের সঙ্গে ব্লকবাস্টার পার্টি করতে। মিউজিকের সবচেয়ে বড় এই রাতে তিনি আবার অন্যতম একজন মনোনীত হওয়া প্রতিযোগীও ছিলেন বটে। এই তারকা দম্পতির পার্টি করার কিছু ঝলক তাদের সোশ্যাল মিডিয়া অ্যাকাউন্ট থেকেই পৌঁছে গিয়েছে ভক্তদের কাছে। আর তা দেখে বোঝাই যাচ্ছে, গ্রামি মিস করলেও তারা সেই দুঃখ পার্টি করে ভুলে গিয়েছেন।রবিবারের পার্টির পরে বেশ কিছু অতিথি গ্রামি অনুষ্ঠানে যোগ দিতে চলে যান। পার্টির ছবি শেয়ার করে প্রিয়াঙ্কা বন্ধুদের শুভেচ্ছা বার্তায় লেখেন, ‘‘যে সব বন্ধুরা গ্রামিতে মনোনীত হয়েছেন তাদের সঙ্গে দারুণ আনন্দে কাটালাম সকলকে শুভেচ্ছা জানাই।’আরো পড়ুন: গরুর ঋণ শোধ করা অসম্ভব: মোদিপ্রিয়াঙ্কা আপাতত তার তৃতীয় হলিউড সিনেমা ‘ইজ নট ইট রোমান্টিক?' এর প্রচারে ব্যস্ত। সেখানে তার সঙ্গে রয়েছেন রেবেল উইলসন, অ্যাডাম ডিভাইন ও লিয়াম হেমসওয়ার্থ।সিনেমাটি মুক্তি পাবে চব্বিশে ফেব্রুয়ারি। ভারতে সিনেমাটি নেটফ্লিক্সে দেখা যাবে ২৮ শে ফেব্রুয়ারি। বলিউডে প্রিয়াঙ্কা চোপড়া আপাতত ‘দা স্কাই ইজ পিঙ্ক'-এর শুটিং করছেন।ইত্তেফাক/বিএএফ



12113,27930
সাকিবের বদলি ঠিক হয়নি
অন্যান্য
প্রকাশ : ১২ ফেব্রুয়ারি ২০১৯, ০০:০০
বিপিএলের ষষ্ঠ আসর শেষে কয়েকভাগে নিউজিল্যান্ড গিয়েছেন বাংলাদেশ জাতীয় দলের ক্রিকেটাররা। ক্রাইস্টচার্চে প্রস্তুতি ম্যাচ খেলে নেপিয়ারে চলে গেছেন মুশফিকুর রহিম-মাহমুদউল্লাহ রিয়াদরা। শেষ ভাগে দেশ ছাড়া মাশরাফি বিন মুতর্জা-তামিম ইকবালরাও নেপিয়ারে পৌঁছে গেছেন। অবশেষে ওয়ানডে সিরিজ শুরুর দুদিন আগে স্কোয়াডের সব ক্রিকেটার এখন নেপিয়ারে রয়েছেন। ম্যাকলিন পার্কে আগামীকাল বুধবার তিন ম্যাচ সিরিজের প্রথম ওয়ানডেতে নিউজিল্যান্ডের মুখোমুখি হবে বাংলাদেশ দল। বুধবার বাংলাদেশ সময় সকাল সাতটায় শুরু হবে প্রথম ওয়ানডে।প্রস্তুতির স্বল্পতা নিয়েই নিউজিল্যান্ডে কঠিন সফর শুরু করতে যাচ্ছে বাংলাদেশ। নিজেদের ইতিহাসে কখনোই নিউজিল্যান্ডের মাটিতে ম্যাচ জিতেনি টাইগাররা। দুই বছর আগেও এই দেশ থেকে শূন্য হাতে ফিরেছিল বাংলাদেশ দল। তিন ফরম্যাটে সবকটি ম্যাচই হেরেছিল সফরকারীরা। তবে ওয়ানডেতে জয়ের সুযোগ তৈরি হয়েছিল। টেস্টেও কিছু আশা জাগানিয়া ব্যক্তিগত পারফরম্যান্স ছিল। সাকিব আল হাসান ডাবল সেঞ্চুরি করেছিলেন। মুশফিক সেঞ্চুরি করেছিলেন। তবে সেই সফরে ইনজুরি মিছিলে জর্জর হয়ে পড়েছিল বাংলাদেশ।এবার প্রস্তুতিতে ঘাটতি থাকলেও ওয়ানডে সিরিজে জয়ের আশা করছে মাশরাফি দল। অতীত অভিজ্ঞতাই দলকে সাহস জোগাচ্ছে। অভিজ্ঞতা কাজে লাগিয়ে ভালো কিছু করতে চায় টাইগাররা। ওয়ানডে অধিনায়ক মাশরাফির এটাই শেষ নিউজিল্যান্ড সফর। তাই জয়ের স্মৃতি নিয়েই ফিরতে চান তিনি। হোম কন্ডিশনে ব্ল্যাক ক্যাপসরা বরাবরই প্রবল প্রতিপক্ষ। কাজটা খুব কঠিন হলেও মাশরাফি বলছেন, জয় সম্ভব।গত শনিবার রাতে দেশ ত্যাগের আগে বিমানবন্দরে নড়াইল এক্সপ্রেস বলেছিলেন, ‘অবশ্যই সম্ভব (জয়)। সম্ভব না এটা না। কঠিন কিন্তু সম্ভব। সেজন্য মনের জোর খুব বেশি জরুরি। একই সঙ্গে পরিকল্পনা অনুযায়ী খেলাটাও জরুরি। সব কিছু ঠিকঠাক হলে অবশ্যই সম্ভব।’অবশ্য এই সফরে বাংলাদেশের জয়ের আশায় বড় ধাক্কা সাকিব আল হাসানের ইনজুরি। বিপিএল ফাইনালে বাঁ হাতের অনামিকায় ব্যথা পেয়েছিলেন এই অলরাউন্ডার। স্ক্যানে চিড় ধরা পড়েছে। অন্তত তিন সপ্তাহ বিশ্রামে থাকতে হবে বলে সাকিবকে পাওয়া যাবে না ওয়ানডে সিরিজে। তবে বিসিবির একটি নির্ভরযোগ্য সূত্র জানিয়েছে, ওয়ানডে দলের সহ-অধিনায়ক নাকি এই সিরিজে খেলতেও চাননি! বিশ্রাম চেয়েছিলেন তিনি। যদিও বিসিবি তা গ্রহণ করেনি।এদিকে ইনজুরিতে পড়া সাকিবের বদলি হিসেবে ওয়ানডে সিরিজের জন্য কোনো ক্রিকেটারকে পাঠানোর সিদ্ধান্ত এখনো হয়নি। গতকাল বিসিবির ক্রিকেট অপারেশন্স কমিটির চেয়ারম্যান আকরাম খান, নির্বাচক হাবিবুল বাশার সাংবাদিকদের বলেছেন, কোচ-অধিনায়কের চাওয়া অনুযায়ী খেলোয়াড় পাঠানো হবে। এটুকু নিশ্চিত প্রথম ওয়ানডের আগে কাউকে পাঠানো হচ্ছে না। কোচ-অধিনায়ক সাকিবের জায়গায় বাঁহাতি স্পিনার নিলে নির্বাচকরা তাইজুল ইসলামকে পাঠানোর চিন্তা করছেন। এমনিতেই টেস্ট দলে থাকা তাইজুল ১৫ ফেব্রুয়ারি নিউজিল্যান্ড রওনা হবেন।আর সাকিবের জায়গায় নিউজিল্যান্ডের বিরুদ্ধে প্রথম টেস্টের জন্য ইমরুল কায়েসকে পাঠানোর চিন্তা করছিলেন নির্বাচকরা। আগামী ২৮ ফেব্রুয়ারি হ্যামিল্টনে শুরু হবে প্রথম টেস্ট। যেখানে সাকিবকে পাওয়া যাবে না বলেই ধরে নিয়েছেন নির্বাচকরা। তবে তাদের আশা সাকিব দ্বিতীয় টেস্টের আগে ফিট হয়ে উঠবেন। কিন্তু গ্রোয়েন ইনজুরির কারণে ইমরুলের যাওয়া প্রায় অসম্ভব হয়ে পড়েছে। কারণ ইনজুরি কাটিয়ে উঠতে এই বাঁহাতির অন্তত দুই সপ্তাহ সময় লাগবে। 



12114,27931
এবার ইংল্যান্ডের পাল্লাই ভারী
অন্যান্য
প্রকাশ : ১২ ফেব্রুয়ারি ২০১৯, ০০:০০
স্পোর্টস রিপোর্টারপ্রথম দুই টেস্টে ব্যর্থতার পর তৃতীয় টেস্টে ঠিকই ঘুরে দাঁড়াতে পেরেছে ইংল্যান্ড দল। প্রথম ইনিংসে নিজেরা ২৭৭ রান তোলার পর ওয়েস্ট ইন্ডিজকে মাত্র ১৫৪ রানেই অলআউট করে দিয়েছে সফরকারীরা। দ্বিতীয় দিনের শেষ বেলায়  দ্বিতীয় ইনিংসে বিনা উইকেটে তাদের সংগ্রহ ১৯ রান। ১০ উইকেট হাতে নিয়ে ১৪২ রানের লিড নিয়ে ফেলেছে জো রুটের দল।তৃতীয় টেস্টের প্রথম দিন শেষে চার উইকেট হারিয়ে তাদের সংগ্রহ ছিল ২৩১ রান। সেখান থেকে আর মাত্র ৪৭ রান যোগ করেই বাকি ছয়টা উইকেট হারিয়ে ফেলে ওয়েস্ট ইন্ডিজ। ওয়েস্ট ইন্ডিজের হয়ে সর্বোচ্চ চারটি উইকেট নেন পেসার কেমার রোচ। এছাড়া দুটি করে উইকেট নিয়েছেন শ্যানন গ্যাব্রিয়েল, আলজারি জোসেফ ও কিমো পল। ইংল্যান্ডের হয়ে সর্বোচ্চ ৭৯ রান করেন বেন স্টোকস। এছাড়া ৬৭ রান করেন জশ বাটলার।বোলিংয়ে ইংল্যান্ডের নায়ক পেসার মার্ক উড। গেল মে তে শেষ টেস্ট খেলেছিলেন তিনি। লম্বা বিরতির পর নেমেই ৪১ রান দিয়ে পেয়ে গেলেন পাঁচ উইকেট। তাকে যোগ্য সঙ্গ দিয়েছেন ডান হাতি অফস্পিনার মঈন আলী। তিনি ৩৬ রান দিয়ে নিয়েছেন চারটি উইকেট। এই দুইজনের দাপুটে বোলিংয়ে মাত্র ১৫৪ রানে অলআউট হয় ওয়েস্ট ইন্ডিজ। ইনিংস স্থায়ী হয় মাত্র ৪৭.২ ওভার।মাত্র চারজন ক্যারিবিয়ান ব্যাটসম্যান দুই অংকের ঘরে পৌঁছেছেন। এর মধ্যে জন ক্যাম্পবেল ৪১ ও শেন ডরউইচ করেন ৩৮ রান।  দিনের শেষ বেলায় ১০ ওভার ব্যাটিং করার সুযোগ পায় ইংল্যান্ড। তাতে কোনো বিপদ আসতে দেননি দুই ওপেনার ররি বার্নস ও কিটন জেনিংস। ররি ১০ ও জেনিংস আট রান করে দিন শেষ করেছেন। দলের সংগ্রহ ১৯ রান।সংক্ষিপ্ত স্কোরইংল্যান্ড প্রথম ইনিংস: (আগের দিন শেষে ২৩১/৪) ১০১.৫ ওভারে ২৭৭ (বাটলার ৬৭, স্টোকস ৭৯, বেয়ারস্টো ২, মঈন ১৩; রোচ ৪/৪৮, গ্যাব্রিয়েল ২/৪৯, জোসেফ ২/৬১, পল ২/৫৮) ও দ্বিতীয় ইনিংস: ১০ ওভারে ১৯/০ (বার্নস ১০*, জেনিংস ৮*)ওয়েস্ট ইন্ডিজ প্রথম ইনিংস: ৪৭.২ ওভারে ১৫৪ (ব্রেথওয়াইট ১২, ক্যাম্পবেল ৪১, ডরউইচ ৩৮, রোচ ১৬*, ব্রড ১/৪২, মঈন ৪/৩৬, উড ৫/৪১)



12115,27932
সহজাত ব্যাটিংয়েই সফল ইয়াসির
অন্যান্য
প্রকাশ : ১২ ফেব্রুয়ারি ২০১৯, ০০:০০
জান-ই-আলমঘরোয়া ক্রিকেটে এখন সবচেয়ে আলোকিত মঞ্চ বাংলাদেশ প্রিমিয়ার লিগ (বিপিএল)। ঘরোয়া ক্রিকেটের অন্য টুর্নামেন্টগুলোতে ধারাবাহিকভাবে পারফর্ম করলেও বিপিএলে নিজের প্রতিভা মেলে ধরার চেষ্টা থাকে সবারই। বলা বাহুল্য বিপিএলের প্রতি আসরেই দেশের ভবিষ্যতের সম্ভাবনাময় ক্রিকেটারদের কেউ না কেউ নজর কাড়ছেন।সদ্য সমাপ্ত তেমনই এক ক্রিকেটার ইয়াসির আলী রাব্বি। নিজ শহর চিটাগং ভাইকিংসের হয়ে তরুণ এই ব্যাটসম্যান প্রশংসা কুড়িয়েছেন সবার। ১১ম্যাচে তিন হাফ সেঞ্চুরিতে ৩০৭ রান করেছেন ইয়াসির। বিপিএলের ষষ্ঠ আসরে ব্যাটসম্যানদের তালিকায় সপ্তম স্থানে আছেন এই তরুণ।গতকাল একান্ত আলাপে ইয়াসির বলেছেন, নিজের সহজাত ক্রিকেট খেলেই সফল হয়েছেন। বাহবা পেয়েছেন প্রধান নির্বাচক মিনহাজুল আবেদীন নান্নু, চিটাগংয়ের মুশফিকুর রহিম ও দলটির বিদেশি ক্রিকেটারদের কাছ থেকেও। বিপিএলের পারফরম্যান্সের পর নিজের সামর্থ্যের প্রতি বিশ্বাসটা আরও বেড়েছে চট্টগ্রামের এই ক্রিকেটারের। জাতীয় দলে খেলার স্বপ্নটা বাস্তবায়নের নেশায় ছুঁটছেন ইয়াসির।বিপিএলের শুরুর দিকে দুই ম্যাচে সুযোগ পাননি ২২ বছর বয়সী এই ব্যাটসম্যান। তৃতীয় ম্যাচ থেকেই আশরাফুলের জায়গায় একাদশে আসেন তিনি। তারপর আর পিছু ফিরতে হয়নি ইয়াসিরকে। চিটাগংয়ের হয়ে বাকি ১১টি ম্যাচ খেলেছেন। নিজের প্রথম ম্যাচেই মিরপুরে খুলনা টাইটান্সের বিপক্ষে ওয়ানডাউনে নেমে ৩৪ বলে ৪১ রান করেন তিনি। খুলনার বিরুদ্ধেই প্রথম হাফ সেঞ্চুরি করেন। খেলেন ৫৪ রানের ইনিংস। তারপর হোম ভেন্যু চট্টগ্রামে দল হারলেও টানা দুই ম্যাচে রংপুর, রাজশাহীর বিরুদ্ধে দুটি হাফ সেঞ্চুরি (৭৮, ৫৮) করেন ইয়াসির।বিপিএলে নিজের পারফরম্যান্সে সন্তুষ্টিই ধরা পড়ল এই তরুণের কণ্ঠে। এর আগে তিনবার বিপিএল খেলেছেন ইয়াসির। কিন্তু এবারের বিপিএলই দেশব্যাপী তাকে পরিচিতি এনে দিয়েছেন। গতকাল চট্টলার এই ক্রিকেটার বলেন, ‘এটা আমার চতুর্থ বিপিএল ছিল। গত তিন বছরে আমি ম্যাচ খেলতে পারিনি ওইভাবে। ২০১৫ সালেই সাতটা ম্যাচ খেলেছিলাম। এরপর শেষ দুই আসরে কোনো ম্যাচ খেলা হয়নি আমার। তাই সেভাবে পরিচিত হওয়ার সুযোগ ছিল না। এবার বিপিএলে অনেকগুলো ম্যাচ খেলার সুযোগ পেয়েছি। আল্লাহর রহমতে ভালোই হয়েছে। তাই এই বিপিএলই আমাকে বড় পরিচিত এনে দিয়েছে।’তবে নিজের ইনিংসগুলো বড় করতে না পারার আক্ষেপ ঠিকই পোড়াচ্ছে ইয়াসিরকে। ৪৬টি প্রথম শ্রেণির ম্যাচে ৪৯.৩৪ গড়ে ৩ হাজার ১০ রান করা এই মিডল অর্ডার ব্যাটসম্যান বলেছেন, ‘আমার কাছে মনে হয়েছে আমি ৫৮, ৫৪ রানে যেসব আউট হয়েছি, আমার ওই ইনিংসগুলো আরও বড় করা উচিত ছিল। এ জায়গাটায় আমি বলবো, আমি সুযোগগুলো কাজে লাগাতে পারিনি। আর যে ম্যাচগুলোতে রান করতে পারিনি, সেগুলোতে তো প্রথম দিকেই আউট হয়ে গেছি।’তিন নম্বরে ব্যাট করা ইয়াসিরকে নিজের সহজাত ব্যাটিং করার লাইসেন্সই দিয়েছিল চিটাগং ভাইকিংস। গতকাল তিনি বলেছেন, ‘আমার প্রথম ম্যাচ ছিল, ওই ম্যাচের আগের দিন মুশফিক ভাই, নান্নু স্যার আমাকে বলেছিল যে, তুই খেলবি। তোর ন্যাচারাল ক্রিকেটাই খেলবি। এর বেশি কিছু চেষ্টা করার দরকার নাই। ওনারা বলেছিল, এটা খেয়াল করতে যেন আমার উইকেট আমি প্রতিপক্ষকে উপহার দিয়ে না আসি। আমার উইকেট যেন তাদের কষ্ট করে নিতে হয়।’ব্যাটিংয়ে, নিজের খেলায় উন্নতির জন্য ড্রেসিংরুমে ক্যামেরন ডেলপোর্ট, রবি ফ্রাইলিঙ্কদের সঙ্গে কথা বলেছেন ইয়াসির। ব্যাটিংয়ে এখন আগের চেয়ে অনেক আত্মবিশ্বাসী তিনি। আগে ২-৩টা ডট বল হলেই বিচলিত হতেন। মুশফিক সাহস দেওয়ার পর এই সমস্যা কেটে গেছে তার।অস্ট্রেলিয়ার সাবেক মিডল অর্ডার ব্যাটসম্যান ড্যামিয়েন মার্টিনের ভক্ত ইয়াসির। মূলত টেস্ট ক্রিকেট খেলার ইচ্ছাই লালন করছেন মনে। তবে মুমিনুল হকের কথায় অনুপ্রাণিত হওয়া ইয়াসিরের চোখ এখন আন্তর্জাতিক ক্রিকেটে তিন ফরম্যাটে বাংলাদেশের প্রতিনিধিত্ব করার।ইয়াসির বলেছেন, ‘ছোটবেলা থেকেই ইচ্ছা, জাতীয় দলে অনেক দিন খেলবো। দেশকে সার্ভিস দিবো। বিপিএলের পর আমার নিজের প্রতি নিজের বিশ্বাসটা আরও বেড়ে গেছে। আমি অবশ্যই পারবো, ইনশাল্লাহ।’ 



12116,27933
যাদবের ক্যারিয়ার সেরা র্যাংকিং
অন্যান্য
প্রকাশ : ১২ ফেব্রুয়ারি ২০১৯, ০০:০০
টি-টোয়েন্টি বোলারদের র্যাংকিংয়ের দুই-এ উঠে এলেন ভারতীয় বাঁ-হাতি রিস্ট স্পিনার কুলদীপ যাদব। এটাই তার ক্যারিয়ারের সেরা র্যাংকিং। যদিও, তিন ম্যাচের টি-টোয়েন্টি সিরিজে ভারত ২-১ ব্যবধানে হেরে যায়। আগে দুইয়ে ছিলেন পাকিস্তানের শাদাব থাকন। যদিও, এখনো ৬৫ রেটিং পয়েন্টের ব্যবধান নিয়ে শীর্ষে আছেন রশিদ খান।  নিউজিল্যান্ডের বিপক্ষে সর্বশেষ টি-টোয়েন্টি ম্যাচে যাদব নেন দু’টি উইকেট। এই সিরিজেই যৌথ ভাবে সর্বোচ্চ উইকেট শিকার করা মিশেল স্যান্টনারও চলে এসেছেন সেরা দশে। সেরা দশ বোলারের মধ্যে একমাত্র পেসার হলেন পাকিস্তানের ফাহিম আশরাফ। 



12117,27934
চ্যাম্পিয়ন্স লিগ মাঠে গড়াচ্ছে আজ
অন্যান্য
প্রকাশ : ১২ ফেব্রুয়ারি ২০১৯, ০০:০০
প্রস্তুত সোলসারের ম্যান ইউ স্পোর্টস ডেস্কওলে গুনা সোলসারের অধীনে পুনরুজ্জীবিত ম্যানচেস্টার ইউনাইটেড আজ পিএসজির মোকাবিলায় প্রস্তুত। চ্যাম্পিয়ন্স লিগের শেষ ষোলর লড়াইয়ে আজ মঙ্গলবার ওল্ড ট্র্যাফোর্ডে নিজেদের মাঠে পিএসজিকে আতিথ্য দেবে ম্যান ইউ।ফুটবলে আট মাস অনেক দীর্ঘ সময়। ১৭ ডিসেম্বর যখন চ্যাম্পিয়ন্স লিগের শেষ ষোলর ড্র অনুষ্ঠিত হয়, সেসময় ম্যান ইউ’র কোচ ছিলেন হোসে মরিনহো। পর্তুগিজ এই কোচ তখন ক্লাবের শেষ আট খেলায় কেবল দুটিতে জেতাতে পেরেছিলেন দলকে।ড্রয়ের ২৪ ঘণ্টা আগে লিভারপুলের কাছে ৩-১ হারের কারণে লিগের প্রতিদ্বন্দ্বীদের চাইতে ১৯ পয়েন্টে পিছিয়ে পড়েছিল মরিনহোর দল। অপরদিকে টমাস টুখেলের অধীনে সেসময়ের অপরাজিত পিএসজি ফরাসি লিগে এগিয়ে ছিল ১০ পয়েন্টে। এরকম পরিস্থিতিতে ১৮ ডিসেম্বর বরখাস্ত হন মরিনহো। ভারপ্রাপ্ত হিসেবে দৃশ্যপটে আসেন ম্যান ইউ’রই সাবেক খেলোয়াড় সোলসার।নরওয়ের বাসিন্দা সোলসার এসেই উজ্জীবিত করেন একদার প্রবল প্রতাপান্বিত ইউনাইটেডকে। তার প্রমাণ সব ধরনের প্রতিযোগিতা মিলিয়ে তার দল এখন টানা আট খেলায় অপরাজিত। এর মধ্যে আছে টটেনহ্যাম ও আর্সেনালের মধ্যকার জয় দুটিও। ম্যানচেস্টার ইউনাইটেড আজ খেলতে নামবে সোলসারের অধীনে ১১ খেলায় অপরাজিত থেকে। মরিনহো জমানায় পল পগবা ও মার্কাস র্যাশফোর্ডকে নিষ্প্রভ দেখালেও এখন পরিবর্তিত সময়ে তারা খেলছেন আত্মবিশ্বাসে বলিয়ান হয়ে, স্বাধীন ও আক্রমণাত্মক মনোভাবে।এটি বিপদের কারণ হতে পারে কোচ টুখেলের পিএসজির জন্য তার মধ্যে আবার নেইমার নেই দলে। অপর স্ট্রাইকার এডিসন কাভানিকেও এ খেলার জন্য পাওয়া যাবে কিনা তা নিয়ে সংশয় আছে। কাভানিকে সংশয়ের কারণ তার কোমরের ইনজুরি। তার মধ্যে আবার পিএসজি নিজেদের লিগে এখনো ১০ পয়েন্টে এগিয়ে থাকলেও তাদের অপরাজেয় ভাবটা আর নেই। এর মধ্যে লিয় তাদের লিগের প্রথম পরাজয়ের বিস্বাদ দিয়েছে।নেইমার লিয়র বিরুদ্ধে খেলাটিতে ছিলেন না। বিশ্বের সবচেয়ে দামি ফুটবলারটি ইনজুরির কারণে এখন ব্রাজিলে অবস্থান করছেন। তাই ইউনাইটেডের বিরুদ্ধে উভয় লেগেই তার সেবা পাবে না ফরাসি চ্যাম্পিয়নরা। অথচ গ্রুপ পর্বে ব্রাজিলীয়টি পাঁচবার গোল করেছিলেন। সে অর্থে ম্যান ইউ’র জন্য বিপক্ষকে মোকাবিলা করা কিছুটা সহজই হবে। যদিও চ্যাম্পিয়ন্স লিগের ড্রয়ের সময় মনে হয়েছিল ইংলিশ ক্লাবটি কঠিন প্রতিপক্ষের কবলেই পড়েছিল। কিন্তু বদলে যাওয়া সময়ে মরিনহোহীন ইউনাইটেড এখন আক্ষরিক অর্থেই ছুটে চলেছে।পিএসজির জন্য মহাদেশীয় এই লিগটি আরো এক কারণে চ্যালেঞ্জ। কারণ তারা আগের ছয় আসরে কখনোই কোয়ার্টার ফাইনালের গন্ডি পেরোতে পারেনি। কোচ টুখেল জানেন তার মূল্যায়ন হবে ঘরোয়া ফুটবলে নয়, মহাদেশীয় এই প্রতিযোগিতায় কতটা কি করতে পারেন তার ওপর। একই কথা প্রযোজ্য হবে সোলসারের ক্ষেত্রেও। কেননা তিনি মৌসুমের শেষ পর্যন্তই কেবল দায়িত্ব পেয়েছেন। স্থায়ী হতে গেলে ইউরোপের ক্লাব ফুটবলের সর্বোচ্চ এই প্রতিযোগিতায়ও তাকে কিছু করে দেখাতে হবে।এদিকে চ্যাম্পিয়ন্স লিগে আজ খেলা আছে রোমা ও পোর্তোরও। পর্তুগিজ ক্লাবটি খেলতে যাবে ইতালির রোম শহরে।আজকের খেলা : ম্যানচেস্টার ইউনাইটেড-পিএসজি। রোমা-পোর্তো 



12118,27935
হুমকিতে সারির চাকরি!
অন্যান্য
প্রকাশ : ১২ ফেব্রুয়ারি ২০১৯, ০০:০০
মাউরিজিও সারি জানিয়েছেন তার চাকরি ‘সব সময়েই হুমকিতে’। গত রবিবার রাতে ম্যানচেষ্টার সিটির মাঠে শোচনীয় হারের পর এ মত দেন চেলসি কোচ। চেলসি খেলাটিতে ৬-০ গোলে হারে। এ হারে ইতালীয় এ কোচ আরো চাপে পড়লেন। ইংলিশ প্রিমিয়ার লিগে চার খেলার মধ্যে এ নিয়ে তিনবার হারলো ক্লাবটি। তার মধ্যে এটা হলো প্রিমিয়ার লিগে চেলসির সবচে বড় হার। কোচ সারির দল এখন পয়েন্ট টেবিলের ষষ্ঠ স্থানে নেমে গেল। সঙ্গতকারণেই তার কাছে জানতে চাওয়া হয়েছিল চাকরি নিয়ে শঙ্কিত কিনা? জবাবে সারি বলেন, ‘বরখাস্ত হওয়ার ঝুঁকি ও চাপ সব সময়েই ছিল। আপনাকে ব্যাপারটা ক্লাবের কাছেই জানতে হবে। আমি আমার দল নিয়ে চিন্তিত।’ 



12119,27936
জয়ে ফিরল জুভেন্তাস ‘একসঙ্গেই খেলতে পারে রোনালদো- দিবালা’
অন্যান্য
প্রকাশ : ১২ ফেব্রুয়ারি ২০১৯, ০০:০০
স্পোর্টস ডেস্কশিরোপাধারী জুভেন্তাস ৩-০ গোলে সাসুলোকে হারিয়ে জয়ে ফেরার পর কোচ ম্যাসিমিলানো অ্যালেগ্রি জানালেন ক্রিশ্চিয়ানো রোনালদোর সঙ্গে তাল মিলিয়ে খেলার সামর্থ্য আছে পাওলো দিবালার।রোনালদো খেলাটিতে গোল পেলেও বদলি হিসেবে শেষ সাত মিনিটের জন্য নামা দিবালা লক্ষ্যভেদ করতে পারেননি। কিন্তু পার্মার সঙ্গে ৩-৩ গোলে ড্র করা আগের খেলাটিতে বেঞ্চে থাকায় দিবালা কোচের সিদ্ধান্তে কিছুটা বিরক্তি প্রকাশ করেছিলেন। পরে অবশ্য এজন্য ক্ষমাও চেয়ে নেন তিনি। আর্জেন্টাইন ফরোয়ার্ডকে মাঠে নামানোর আগে স্যামি খেদিরা ও রোনালদোর লক্ষ্যভেদে চালকের আসনে পৌঁছে গিয়েছিল সফরকারী জুভেন্তাস। পরে এমরে কানের গোলে জয় নিশ্চিত করে মাঠ ছাড়ে অ্যালেগ্রির শিষ্যরা। এর ফলে ২৩ ম্যাচে ৬৩ পয়েন্ট নিয়ে তালিকার দুইয়ে থাকা ন্যাপোলির চেয়ে ১১ পয়েন্টে এগিয়ে গেল তারা।অ্যালেগ্রি ম্যাচ শেষে স্কাই স্পোর্টস ইতালিয়াকে বলেন,‘দলকে গোল হজম না করার জন্য প্রশংসা করেছি, যা বেশ গুরুত্বপূর্ণ।’ রোনালদোর সঙ্গে একই একাদশে দিবালার থাকা প্রসঙ্গে তিনি  বলেন,‘রোনালদো ও দিবালা একই দলে খেলতে পারে এবং তারা খেলবেও। কিন্তু দলকে ভারসাম্যপূর্ণ রাখতে আমাদেরকে কাজ করা অব্যাহত রাখতে হবে। সবকিছু প্রতিপক্ষের উপর নির্ভর করছে ।’রোনালদো আসার আগের মৌসুমে ২২ গোল পাওয়া দিবালা এই মৌসুমে ২০ ম্যাচে লক্ষ্যভেদ করেছেন মাত্র দুইবার। অ্যালেগ্রি জানান, আর্জেন্টাইন তারকা এখনো জুভেন্তাসের জন্য বেশ গুরুত্বপূর্ণ, তবে মেনে নিয়েছেন যে- রোনালদো আসায় কিছুটা হলেও গুরুত্ব কমেছে তার।এ প্রসঙ্গে তিনি বলেন,‘খেলোয়াড়রা হতাশ হয়, কিন্তু বেঞ্চে থাকা খেলোয়াড়দের জন্য সবসময়ই নিজেদের ব্যাটারিগুলোকে পুনরায় চার্জ দেওয়া এবং সঠিক মানসিক দৃঢ়তা ফেরানো জরুরি।’ দিবালা জুভেন্তাসে এখনো পুরনো ভূমিকাই পালন করছেন বলেই জানালেন অ্যালেগ্রি। তিনি বলেন,‘একেক খেলোয়াড়ের একেক রকমের রয়েছে। দিবালা এখনো তার আগের ভূমিকায়ই খেলছে এখানে। পার্থক্যটা শুধু রোনালদোই, যে আরও বেশি স্ট্রাইকার। সে এমন একজন খেলোয়াড় যার কিছুটা ফাঁকাস্থানের প্রয়োজন হয়।’দুজনের প্রসঙ্গে তিনি আরো বলেন,‘কিন্তু আমাদের এখনো বক্সে খেলোয়াড় প্রয়োজন। রোনালদো দিবালাকে একসঙ্গেই খেলাতে পারেন আপনি, শুধু পরিস্থিতিটা বুঝতে হবে আপনাকে। রিয়াল মাদ্রিদে করিম বেনজেমা এবং গ্যারেথ বেলের সঙ্গে খেলেছে রোনালদো, রিয়ালে পাগলাটে কিছু হতো না।’ তিনি আরও বলেন,‘সবারই একজন সঠিক সঙ্গীর প্রয়োজন। দিবালা ও রোনালদোকে বেশ সাহায্য করে মারিও মানজুকিচ।’  



12120,27937
ম্যানসিটি আবার শীর্ষে
অন্যান্য
প্রকাশ : ১২ ফেব্রুয়ারি ২০১৯, ০০:০০
খেলোয়াড়দের প্রশংসায় গার্দিওলাস্পোর্টস ডেস্কম্যানচেস্টার সিটির কোচ পেপ গার্দিওলা আটদিনের মধ্যে তৃতীয় জয়ের পর তার ‘দুর্দান্ত’ খেলোয়াড়দের প্রশংসায় পঞ্চমুখ হলেন।সার্জিও আগুয়েরোর টানা হ্যাটট্রিকে ইংলিশ প্রিমিয়ার লিগের বর্তমান চ্যাম্পিয়ন সিটি গত রবিবার রাতে চেলসিকে ৬-০ গোলে বিধ্বস্ত করে। নিজেদের মাঠে অনুষ্ঠিত খেলাটিতে এছাড়াও জোড়া  গোল করেন রাহিম স্টার্লিং। অপর গোলটি আসে গুনডোগান এর কাছ থেকে।ম্যানচেস্টার সিটি জয়টির সুবাদে  আবারো প্রিমিয়ার লিগে লিভারপুলকে টপকে পয়েন্ট টেবিলের শীর্ষে উঠে এলো। এ জয়ে উভয় দলের পয়েন্ট সমান হয়ে গেলো। লিভারপুল পিছিয়ে পড়লেও সিটির চাইতে এক ম্যাচ কম খেলেছে। সিটি এই রাতে ২৫ মিনিটের মধ্যেই চার গোলে এগিয়ে যায়। পরের সময় ছিল গোল বাড়ানোর চেস্টা।গার্দিওলা তার খেলোয়াড়দের প্রশংসায় বলেন,‘আমি তারা যা করেছে এ জন্য তাদের স্রেফ ধন্যবাদ জানিয়েছি। নিউক্যাসলের (হারটি) পর আমরা একে অপরের সাথে কথা বলেছি এবং নিজেদের আয়নার সামনে দাড় করাই। এছাড়াও বাস্তবতাকে মেনে নেই। এরপর আমরা প্রস্তুতি নেই এবং সামনে এগিয়ে যাই।’ আর্জেন্টাইন আগুয়েরো এ নিয়ে গত আটদিনে দুবার হ্যাটট্রিক হাকালেন। ফলে তিনিই এখন প্রিমিয়ার লিগে সবচেয়ে বেশি ১১টি হ্যাটট্রিকের মালিক। তার পেছনে আছেন রবি ফাউলার (৯), মাইকেল ওয়েন, হ্যারি কেইন ও থিয়েরি অরি (৮টি করে), ওয়েন রুনি (৭) ও লুই সুয়ারেজ (৬)।জয় প্রসঙ্গে স্পানিশ গার্দিওলা বলেন,‘চেলসির বিরুদ্ধে ছয় গোল করা এবং আমরা যেভাবে খেলেছি, তাতে আমরা অনেক নজর কেড়েছি।’ সাবেক বার্সেলোনা কোচ অবশ্য এও জানান যে এত গোল হবে এমনটা তিনি আশা করেননি। চেলসি কোচ মাউরিজিও সারি হারের পর বলেন,‘এ সপ্তাহে আমার অনুভুতি ছিল সত্যি ভাল। অনুশীলনে, টেকনিক্যাল বৈঠকে ও প্রস্তুতির সময়ও এটা ছিল ভাল। কিন্তু তৃতীয় মিনিটে গোল হজমের পর এরকম প্রতিপক্ষের সাথে খেলাটা কঠিন হয়ে যায়।’ 



12121,27938
সরকারি জুবিলী স্কুল চ্যাম্পিয়ন
অন্যান্য
প্রকাশ : ১২ ফেব্রুয়ারি ২০১৯, ০০:০০
স্কুল ক্রিকেটসুনামগঞ্জ প্রতিনিধিসরকারি জুবিলী উচ্চ বিদ্যালয় প্রাইম ব্যাংক ইয়ং টাইগার্স জাতীয় স্কুল ক্রিকেটে আঞ্চলিক  চ্যাম্পিয়ন হয়েছে। গত রবিবার সুনামগঞ্জ স্টেডিয়ামে অনুষ্ঠিত ফাইনালে দলটি এইচএমপি উচ্চ বিদ্যালয়কে ৪৮  রানে হারায়। অলরাউন্ড নৈপুণ্য দেখিয়ে ম্যান অব দ্যা ম্যাচ হন  বিজয়ী দলের ওয়াসিফ।চ্যাম্পিয়ন ও রানার্সআপ দলের হাতে পুরস্কার তুলে দেন জেলা প্রশাসক ও জেলা ক্রীড়া সংস্থার সভাপতি মোহাম্মদ আব্দুল আহাদ। এ সময় উপস্থিত ছিলেন অতিরিক্ত জেলা প্রশাসক (রাজস্ব) মোহাম্মদ সফিউল আলম, পৌরসভার মেয়র নাদের বখত, জেলা ক্রীড়া সংস্থার সাধারণ সম্পাদক দেওয়ান ইমদাদ রেজা চৌধুরী, সরকারি জুবিলী উচ্চ বিদ্যালয়ের প্রধান শিক্ষক মো. ফয়েজুর রহমান, জেলা ক্রীড়া সংস্থার  যুগ্ম-সাধারণ সম্পাদক মোজাম্মেল হক মুনিম, পৌরসভার প্যানেল মেয়র হোসেন আহমদ রাসেল প্রমুখ। 



12122,27939
সর্বোচ্চ পারিশ্রমিক ৩৫লাখ
অন্যান্য
প্রকাশ : ১২ ফেব্রুয়ারি ২০১৯, ০০:০০
পিছিয়ে গেল ঢাকা প্রিমিয়ার লিগস্পোর্টস রিপোর্টারবাংলাদেশ প্রিমিয়ার লিগের (বিপিএল) ষষ্ঠ আসরের পরপরই মাঠে গড়ানোর কথা ছিল ২০১৮-১৯ মৌসুমের ঢাকা প্রিমিয়ার ডিভিশন ক্রিকেট লিগ। কিন্তু শেষ পর্যন্ত পিছিয়ে গেছে ঢাকা প্রিমিয়ার লিগ। ১ মার্চ শুরু হতে পারে ঘরোয়া ক্রিকেটের অন্যতম আকর্ষণীয় এই প্রতিযোগিতা। ওয়ানডে ফরম্যাটের প্রিমিয়ার লিগের প্লেয়ার্স ড্রাফট অনুষ্ঠিত হতে পারে আগামী ১৮ ফেব্রুয়ারি।বিসিবি সভাপতি নাজমুল হাসান পাপনের উপস্থিতি নিশ্চিত করতে একদিন পেছানো হতে পারে প্লেয়ার্স ড্রাফট। ক্রিকেট কমিটি অব ঢাকা মেট্রোপলিস (সিসিডিএম) বোর্ড সভাপতির সময় পাওয়ার চেষ্টা করছে। এবার প্রিমিয়ার লিগে ক্রিকেটারদের সর্বোচ্চ পারিশ্রমিক থাকবে ৩৫ লাখ টাকা। ‘এ’ প্লাস ক্যাটাগরির ক্রিকেটাররা পাবেন এই পারিশ্রমিক। গতকাল মিরপুর স্টেডিয়ামে সাংবাদিকদের এসব তথ্য জানিয়েছেন প্রিমিয়ার লিগের সমন্বয়ক আমিন খান।মাসব্যাপী বিপিএলের কারণেই পিছিয়ে প্রিমিয়ার লিগ। গতকাল আমিন খান বলেছেন, ‘আমাদের প্লেয়াররা, ক্লাব কর্তা বা কোচরা সবাই মোটামুটি ব্যস্ত ছিলেন বিপিএল নিয়ে। বিপিএলের পর পরেই ড্রাফট হওয়ার কথা ছিল ১২ তারিখে (আজ), সেই কারণেই কিছু দিন পিছিয়ে হয়ত ১৮ তারিখ ড্রাফটটা হবে। সেইভাবেই হয়ত খেলাটা ১ তারিখে (মার্চ) আরম্ভ হবে।’পারিশ্রমিক অনুযায়ী ক্রিকেটারদের কয়েকটি গ্রেডে ভাগ করা হবে। সর্বোচ্চ ৩৫ লাখ টাকা পাবেন ‘এ’ প্লাস ক্যাটাগরির ক্রিকেটাররা। আমিন খান জানালেন, ‘আমাদের আগের মতোই, এ প্লাস ক্যাটাগরি থাকবে, এ থাকবে, এভাবেই ছয় সাতটা গ্রেড থাকবে। সেই অনুযায়ীই ৩৫-৩০ লাখ থাকা এ-প্লাস গ্রেড, ৩০-২৫ লাখ টাকা থাকবে এ গ্রেডে, বি গ্রেডে থাকবে ২০-১৮ লাখ, এভাবে আমরা গ্রেড ভাগ করেছি। সর্বোচ্চ ৩৫ লাখ থাকবে।’আগের আসরের দল থেকে তিনজন করে ক্রিকেটার ধরে রাখতে পারবে ক্লাবগুলো। রিটেইন করা ক্রিকেটারদের পারিশ্রমিকের ৫০ ভাগ ড্রাফটের আগেই পরিশোধ করতে হবে। প্রিমিয়ার লিগের সমন্বয়ক বলেছেন, ‘এখনো রিটেইনশন জানাইনি। আমরা আজকের (গতকাল) মধ্যে সব ক্লাবকে তিনটা রিটেইনশনের কথা জানিয়ে দিব। সেই অনুযায়ী তাদের পেমেন্ট শিডিউলটা জানিয়ে দেওয়া হবে।’নিউজিল্যান্ড সফর শেষে ফিরে জাতীয় দলের ক্রিকেটাররা খেলতে পারবেন প্রিমিয়ার লিগে। তবে হেড কোচ স্টিভ রোডসের পরামর্শ অনুযায়ী অনেক তারকা ক্রিকেটার বিশ্রামে থাকতে পারেন। ইতোমধ্যে তামিম ইকবাল প্রিমিয়ার লিগ না খেলার অভিপ্রায় জানিয়ে বিসিবিকে চিঠি দিয়েছেন।প্রিমিয়ার লিগে জাতীয় দলের বেশিরভাগ ক্রিকেটারকে পাওয়া যাবে না, সেই ইঙ্গিতও দিয়েছেন আমিন খান। গতকাল তিনি বলেছেন, ‘জাতীয় দলের প্লেয়াররা সবাই বিশ্বকাপ নিয়ে ব্যস্ত থাকবে এবং অনেকে ইচ্ছাকৃত মানে তারা নিজেরাও বিশ্রাম চেয়েছেন। সেক্ষেত্রে তাদেরকে বিশ্রাম দেওয়া হবে। যদি কেউ খেলতে চায় তারা কবে থেকে থাকবে সেটাও আমরা জানিয়ে দেব।’ 



12123,27940
চাপ বাড়ল বার্সার
অন্যান্য
প্রকাশ : ১২ ফেব্রুয়ারি ২০১৯, ০০:০০
বিলবাওয়ের মাঠে ড্রভালভার্দের লড়াইয়ের তাগিদস্পোর্টস ডেস্কবর্তমান চ্যাম্পিয়ন বার্সেলোনাকে গোলশূন্য ড্রয়ে বাধ্য করেছে অ্যাথলেটিক বিলবাও। এর ফলে অবস্থানে হেরফের না হলেও পয়েন্ট তালিকার দ্বিতীয় স্থানে থাকা চিরপ্রতিদ্বন্দ্বী রিয়াল মাদ্রিদের সঙ্গে তাদের পয়েন্ট ব্যবধান ছয়ে নেমে এসেছে। তবে একে চাপ হিসেবে না দেখে দলের কোচ আর্নেস্তো ভালভার্দে দলকে শেষ পর্যন্ত লড়ে যাওয়ার তাগিদ দিয়েছেন।গত রবিবার রাতে বিলবাওয়ের মাঠে শুরু থেকেই স্বাগতিকদের আক্রমণাত্মক ফুটবলে প্রথমার্ধে রীতিমতো কোণঠাসা হয়ে পড়েছিল লিওনেল মেসির দল। দ্বিতীয়ার্ধে গুছিয়ে উঠে বার্সেলোনা আক্রমণে ফিরলেও গোলের পরিষ্কার সুযোগ তৈরিতে ব্যর্থ হয়। ফলে প্রায় এক বছর পর প্রতিপক্ষের জালে বল পাঠানোর ব্যর্থতায় গোলশূন্য ড্রয়ে বাধ্য হলো কাতালান ক্লাবটি। গেল বছরের ফেব্রুয়ারিতে শেষবার গেতাফের বিপক্ষে গোল করতে ব্যর্থ হয়েছিল বার্সেলোনা।এ মৌসুমে ষষ্ঠ ড্রয়ের ফলে ২৩ ম্যাচে ৫১ পয়েন্ট নিয়ে পয়েন্ট তালিকার শীর্ষেই রইলো বার্সেলোনা। দুইয়ে থাকা রিয়ালের সঙ্গে পয়েন্ট ব্যবধান ছয়। তালিকার তৃতীয়স্থানে থাকা অ্যাটলেটিকো মাদ্রিদের সংগ্রহ ৪৪ পয়েন্ট।বার্সেলোনা লা লিগায় পরের ম্যাচে নিজেদের মাঠে রিয়াল ভায়াদোলিদকে আতিথ্য দেবে। এরপরই কঠিন সূচি অপেক্ষা করছে মেসিদের জন্য। চ্যাম্পিয়ন্স লিগে লিওঁর মাঠে খেলে এসে সেভিয়ায় যাবে তারা। এরপর কোপা দেল রের ফিরতি লেগে সান্তিয়াগো বার্নাব্যুতে রিয়ালের মুখোমুখি হবেন মেসিরা।মার্চের শুরুতে একই মাঠে লা লিগার ম্যাচে তালিকার দুইয়ে থাকা রিয়ালের মুখোমুখি হবে শিরোপাধারীরা। এমন ঠাসবুনোটের সূচি আর চোটের কারণে স্যামুয়েল উমতিতি, জর্দি আলবা আর আর্থার মেলোর মতো প্রথম একাদশের গুরুত্বপূর্ণ খেলোয়াড়দের অনুপস্থিতিকে বিবেচনায় রাখলে এই ড্র বেশ চাপেই ফেলবে বার্সেলোনাকে।কোচ ভালভার্দে অবশ্য এটিকে মোটেও চাপ হিসেবে দেখছেন না। লিগ জয়কে দীর্ঘ প্রক্রিয়া হিসেবে আখ্যা দিয়ে দলকে লড়াইয়ের জন্য তাড়িত করলেন তিনি। ভালভার্দে বলেন, ‘আমরা যে মনোভাব নিয়ে ম্যাচে পা রেখেছিলাম ঠিক তেমন ইতিবাচক মনোভাব নিয়েই এখান থেকে বেরোচ্ছি। যদি আমার হিসাব ঠিক থাকে তবে আমরা পরের খেলাটি শেষেও এগিয়ে থাকব। এই লিগটা বেশ দীর্ঘ একটি প্রক্রিয়া এবং শেষ পর্যন্ত লড়ে যেতে হবে আমাদের।’চোটফেরত মেসিকে রিয়াল মাদ্রিদের বিপক্ষে কোপা দেল রের ম্যাচে শুরুতে রাখেননি বার্সা কোচ। এ ম্যাচ দিয়েই প্রথম একাদশে ফেরেন আর্জেন্টাইন তারকা। ভালভার্দে জানান, চোট কাটিয়ে পুরোপুরি সুস্থ হয়েই ফিরেছেন মেসি। সাবেক বিলবাও কোচ বলেন, ‘সে শতভাগ সুস্থ আছে, সে সেভাবেই খেলেছে। তাকে নিয়ে আমাদের সমস্যা ছিল কিন্তু যদি সে খেলে থাকে তবে বুঝবেন সে পুরোপুরি প্রস্তুত হয়েই খেলেছে।’ 



12124,27941
এবার ইনজুরিতে ইমরুল
অন্যান্য
প্রকাশ : ১২ ফেব্রুয়ারি ২০১৯, ০০:০০
স্পোর্টস রিপোর্টারঅনেক আলোচনা-সমালোচনার পরও নিউজিল্যান্ড সফরের দলে ঠাঁই হয়নি ইমরুল কায়েসের। তবে তার নেতৃত্বেই সদ্য সমাপ্ত বিপিএলে দ্বিতীয়বার চ্যাম্পিয়ন হয়েছে কুমিল্লা ভিক্টোরিয়ান্স। আর বিপিএলের শেষ দিকে গ্রোয়েন (কুঁচকি) ইনজুরিতে পড়েছেন এই বাঁহাতি ওপেনার।প্লে-অফ থেকেই পিঠের ব্যথায় ভুগছিলেন ইমরুল। তার সঙ্গে যোগ হয় গ্রোয়েন ইনজুরি। ব্যথানাশক ইনজেকশন নিয়ে বিপিএল ফাইনাল খেলেছেন তিনি। গতকাল এ তথ্য নিশ্চিত করেছেন বিসিবির প্রধান চিকিত্সক দেবাশীষ চৌধুরী।বিপিএলের পর গত রবিবার এমআরআই করা হয়েছে। স্ক্যানে ধরা পড়েছে, মাংসপেশীতে টিস্যু ছিঁড়ে গেছে। অনেকটা রক্তও জমাট বেঁধে গেছে। তাই এক সপ্তাহের পূর্ণ বিশ্রাম দেওয়া হয়েছে ইমরুলকে। এই সময়ে রানিং, ব্যাটিং করতে পারবেন না। এক সপ্তাহ পর তার অবস্থা আবার মূল্যায়ন করা হবে।ইমরুলের ইনজুরি সম্পর্কে জানতে চাইলে গতকাল দেবাশীষ চৌধুরী বলেছেন, ‘ইমরুলের গ্রোয়েন ইনজুরি, আমরা এমআরআই করেছি। স্ক্যানে মাসল ইনজুরি ধরা পড়েছে। ব্যথা নিয়ে বিপিএলে খেলেছে, ইনজেকশন নিয়ে। আমরা এক সপ্তাহের পূর্ণ বিশ্রাম দিয়েছি তাকে। ১৪-১৫ তারিখ আবার মূল্যায়ন করা হবে।’ 



12125,27942
চ্যানেল নাইনে বাংলাদেশ-নিউজিল্যান্ড সিরিজ
অন্যান্য
প্রকাশ : ১২ ফেব্রুয়ারি ২০১৯, ০০:০০
স্পোর্টস রিপোর্টারবাংলাদেশ ও নিউজিল্যান্ডে অনুষ্ঠিতব্য সিরিজের সবগুলো ম্যাচ দেখাবে স্যাটেলাইট টেলিভিশন চ্যানেল-চ্যানেল নাইন। এক সংবাদ বিজ্ঞপ্তিতে খবরটি নিশ্চিত করা হয়েছে। সিরিজে বাংলাদেশ দল স্বাগতিক নিউজিল্যান্ডের সঙ্গে তিনটি করে ওয়ানডে ও টেস্ট খেলবে। এর মধ্যে তিন ম্যাচের ওয়ানডে সিরিজ শুরু হবে কাল থেকে। আর টেস্ট সিরিজ শুরু হবে আগামী ২৮ ফেব্রুয়ারি। 



12126,27943
অস্ট্রেলিয়ার বর্ষসেরা ক্রিকেটার কামিন্স
অন্যান্য
প্রকাশ : ১২ ফেব্রুয়ারি ২০১৯, ০০:০০
অস্ট্রেলিয়ার বর্ষসেরা ক্রিকেটারের পুরস্কার ‘অ্যালান বোর্ডার মেডেল’ জিতে নিয়েছেন ফাস্ট বোলার প্যাট কামিন্স। সোমবার মেলবোর্নের ক্রাউন ক্যাসিনোতে হয়ে গেল ‘অস্ট্রেলিয়ান ক্রিকেট অ্যাওয়ার্ডস’ অনুষ্ঠান। ক্রিকেটার, আম্পায়ার ও সংবাদকর্মীদের ভোটে নির্ধারিত হয় সেরার স্বীকৃতি। ভোটের তুমুল লড়াইয়ে জিতেছেন কামিন্স।২০১৪ সালে মিচেল জনসনের পর এই প্রথম বর্ষসেরা হলেন কোনো ফাস্ট বোলার। স্টিভেন স্মিথের পর সবচেয়ে কম বয়সে এই পুরস্কার জিতলেন কামিন্স। ২০১৫ সালে ২৫ বছর ২৩৯ দিন বয়সে ‘অ্যালান বোর্ডার মেডেল’ জিতেছিলেন স্মিথ। কামিন্স জিতলেন ২৫ বছর ২৭৯ দিন বয়সে।মেয়েদের বর্ষসেরা ক্রিকেটারের পুরস্কার ‘বেলিন্দা ক্লার্ক অ্যাওয়ার্ড’ জিতেছেন অ্যালিসা হিলি। পাশাপাশি আরও দুটি ক্যাটেগরিতে জিতে ইতিহাস গড়েছেন তিনি। এই কিপার-ব্যাটার জিতেছেন মেয়েদের বর্ষসেরা ওয়ানডে ও টি-টোয়েন্টি ক্রিকেটারের পুরস্কারও। ছেলেদের বর্ষসেরা টেস্ট ক্রিকেটার নির্বাচিত হয়েছেন লায়ন।বর্ষসেরা ওয়ানডে ক্রিকেটারের পুরস্কার জিতেছেন স্টয়নিস। বিবেচ্য সময়ে অস্ট্রেলিয়ার ১৩ ওয়ানডের সবকটি খেলে এই অলরাউন্ডার করেছেন তৃতীয় সর্বোচ্চ ৩৭৬ রান, বল হাতে নিয়েছেন দলের সর্বোচ্চ ১৩ উইকেট। ৩০ ভোট পেয়ে পেছনে ফেলেছেন তিনি ফিঞ্চকে (২২ ভোট)।৩৩ ভোট পেয়ে বর্ষসেরা টি-টোয়েন্টি ক্রিকেটার নির্বাচিত হয়েছেন গ্লেন ম্যাক্সওয়েল। ৩০ ভোট পেয়ে তার পেছনে ছিলেন ডার্সি শর্ট। বিবেচ্য সময়ে ১৮ ইনিংসে ৩৬.১৪ গড় ও ১৪৩.৭৫ স্ট্রাইক রেটে ৫০৬ রান করেছেন ম্যাক্সওয়েল, উইকেট নিয়েছেন ৯টি। সেরা উঠতি ক্রিকেটারের পুরস্কার ‘ব্র্যাডম্যান ইয়াং ক্রিকেটার’ নির্বাচিত হয়েছেন ২১ বছর বয়সী ব্যাটসম্যান উইল পুকোভ্?স্কি। ঘরোয়া ক্রিকেটের বর্ষসেরা ক্রিকেটার হয়েছেন ম্যাথু ওয়েড। - বিডিনিউজ



12127,27944
আজকের টিভি
অন্যান্য
প্রকাশ : ১২ ফেব্রুয়ারি ২০১৯, ০০:০০
ক্রিকেটওয়েস্ট ইন্ডিজ-ইংল্যান্ডতৃতীয় টেস্ট, চতুর্থ দিনসরাসরি রাত ৮টাসনি টেন ১ ও টেন ১ এইচডিফুটবলউয়েফা চ্যাম্পিয়ন্স লিগম্যানচেস্টার ইউনাইটেড-পিএসজিসরাসরি রাত ২টারোমা-পোর্তোসরাসরি রাত ২টাসনি টেন ২ ও ৩ এবংটেন ২ ও ৩ এইচডি 



12128,27945
বিদ্যুতের বকেয়া বিল ছয় হাজার ৮৮৩ কোটি টাকা
অন্যান্য
প্রকাশ : ১২ ফেব্রুয়ারি ২০১৯, ০০:০০
বর্তমানে সরকারি, আধা সরকারি, বেসরকারি ও  ব্যক্তিমালিকানাধীন (প্রাইভেট) কোম্পানিগুলোর কাছে মোট ৬ হাজার ৮৮২ কোটি ৯৫ লাখ টাকা বিদ্যুত্ বিল বকেয়া রয়েছে বলে জানিয়েছেন  বিদ্যুত্, জ্বালানি ও খনিজসম্পদ প্রতিমন্ত্রী নসরুল হামিদ বিপু। এসব বকেয়ার মধ্যে সরকারি প্রতিষ্ঠানে ৬৪২ কোটি ৯৮ লাখ, আধাসরকারি, বেসরকারি প্রতিষ্ঠানে ৭৬৩ কোটি ৯০ লাখ এবং প্রাইভেট (ব্যক্তিমালিকানাধীন) প্রতিষ্ঠানগুলোতে বকেয়ার পরিমাণ ৫ হাজার ৪৭৬ কোটি ৬ হাজার টাকা। গতকাল সোমবার সংসদে প্রশ্নোত্তরে নজরুল ইসলাম বাবুর (নারায়ণগঞ্জ-২)এর এক  প্রশ্নের জবাবে তিনি এ তথ্য জানান।প্রতিমন্ত্রীর দেওয়া তথ্য মতে, সরকারি প্রতিষ্ঠানের মধ্যে বিভিন্ন মন্ত্রণালয়ের মধ্যে বকেয়ায় প্রথম স্থানে রয়েছে শিক্ষা মন্ত্রণালয়, যার কাছে ৩২৩ কোটি ৪০ লাখ টাকা। ২য় স্থানে মুক্তিযুদ্ধ বিষয়ক মন্ত্রণালয় ১৪২ কোটি ৪৮ লাখ, তৃতীয়  খাদ্য মন্ত্রণালয় ১২৮ কোটি ৩৯ লাখ, চতুর্থ গৃহায়ণ ও গণপূর্ত ৭৮ কোটি ১৬ লাখ, ৫ম স্বরাষ্ট্র ৬২ কোটি ৫০ লাখ, ৬ষ্ঠ ধর্ম মন্ত্রণালয় ৪৩ কোটি ১২ লাখ টাকা। তিনি জানান, এসব বকেয়া বিল আদায়ে  ট্রাক্সফোর্স গঠন করে ঝটিকা অভিযান চালান হচ্ছে, বিদ্যুত্ সংযোগ বিচ্ছিন্ন করা হচ্ছে, সেই সঙ্গে আইনি ব্যবস্থা গ্রহণসহ নানাবিধ পদক্ষেপ গ্রহণ  করা হচ্ছে।মামুনুর রশীদ কিরনের অপর এক প্রশ্নের জবাবে নসরুল হামিদ জানান, দেশে মোট ৪ লাখ ৯৫ হাজার কিলোমিটার বিদ্যুত্ সরবরাহ লাইন রয়েছে। দিদারুল আলমের (চট্টগ্রাম-৪) অপর এক প্রশ্নের জবাবে প্রতিমন্ত্রী জানান, দেশের প্রতিটি ঘরে ঘরে বিদ্যুত্ পৌঁছে দেওয়ার লক্ষ্যে বাংলাদেশ পল্লী বিদ্যুতায়ন বোর্ডের আওয়াধীন ৮৪ হাজার ৫৬৩টি গ্রামের মধ্যে ৭০ হাজার ১২০টি গ্রাম পূর্ণাঙ্গভাবে এবং ৯ হাজার ৮১৮টি আংশিকভাবে বিদ্যুতায়ন শেষ হয়েছে। অবিদ্যুতায়িত ও আংশিকভাবে বিদ্যুতায়িত গ্রামগুলোতে পূর্ণাঙ্গভাবে বিদ্যুত্ পৌঁছে দেবার জন্য ১৭টি প্রকল্পের মাধ্যমে ৬৮ হাজার কিলোমিটার বিতরণ লাইনের কাজ চলছে। তিনি জানান, নতুন ২ কোটি ১৭ লাখ বিদ্যুত্ সংযোগের ফলে বর্তমানে বিদ্যুতের গ্রাহকের সংখ্যা ৩ কোটি ২৫ লাখ এবং বিদ্যুতের সামগ্রিক সিস্টেম লসের পরিমাণ শতকরা ১৬.৮৫ থেকে কমে হয়েছে ১১.৮৭ ভাগে।ইসরাফিল আলমের এক প্রশ্নের জবাবে তিনি জানান, ১ হাজার ১৬৬ মেগাওয়াট ক্ষমতাসম্পন্ন ১৪টি কুইক রেন্টাল বিদ্যুত্ কেন্দ্র চালু রয়েছে। তিনি জানান বর্তমানে গ্যাস থেকে প্রতি ইউনিট বিদ্যুত্ উত্পাদনে খরচ হয় ২.৮০ টাকা, ডিজেল থেকে ১৯.৩০ টাকা, ফার্নেস ওয়েল থেকে ১১.৪৮ টাকা এবং কয়লা থেকে  প্রতি ইউনিট বিদ্যুত্ উত্পাদনে খরচ হয় ৭.৩৮। উত্পাদন খরচ বেশি হলেও ভর্তুকি দিয়ে  বিদ্যুতের বিক্রি মূল্য ৪.৮২ টাকা বলে জানান তিনি।এম আবদুল লতিফের এক প্রশ্নের জবাবে নসরুল হামিদ জানান, দেশে বর্তমানে দৈনিক ২৭৫০ মিলিয়ন ঘনফুট গ্যাস উত্পাদিত হচ্ছে। এছাড়া বিদেশ থেকে দৈনিক ৫০০ মিলিয়ন ঘনফুট লিক্যুইফাইড ন্যাচারাল গ্যাস ( এলএনজি) জাতীয় গ্রিডে যোগ হচ্ছে। ফলে বর্তমানে দেশে দৈনিক ৩২৫০ মিলিয়ন ঘনফুট গ্যাস সরবরাহ সক্ষমতা রয়েছে।নসরুল হামিদ বলেন, চাহিদা পূরণের লক্ষ্যে স্থলভাগে ২ডি ও ৩ডি সাইসমিক সার্ভে সম্পাদনের মাধ্যমে নতুন গ্যাস ক্ষেত্র আবিষ্কার ও নতুন গ্যাস কূপের অবস্থান চিহ্নিত করার কাজ চলছে। অপর দিকে সমুদ্র অঞ্চলে ৪টি প্রোডাকশন শেয়ারিং চুক্তির  আওতায় ৫টি আন্তর্জাতিক তেল কোম্পানি একক ও যৌথভাবে তেল গ্যাস অনুসন্ধান কাজে নিয়োজিত রয়েছে। রুস্তম আলী ফরাজীর এক প্রশ্নের জবাবে প্রতিমন্ত্রী জানান, ভোলায় সম্প্রতি আবিষ্কৃত ১.০০৬ ট্রিলিয়ন ঘনফুট গ্যাসের মজুদসহ দেশে এ বছরের জানুয়ারি পর্যন্ত ১১.৪৬ ট্রিলিয়ন ঘনফুট গ্যাস মজুদ রয়েছে।  



12129,27946
সাগর-রুনীর খুনিদের গ্রেফতার ও শাস্তি দাবি
অন্যান্য
প্রকাশ : ১২ ফেব্রুয়ারি ২০১৯, ০০:০০
ঢাকা রিপোর্টার্স ইউনিটির (ডিআরইউ) সদস্য সাংবাদিক দম্পতি মাছরাঙা টেলিভিশনের বার্তা সম্পাদক সাগর সরওয়ার ও এটিএন বাংলার জ্যেষ্ঠ প্রতিবেদক মেহেরুন রুনী হত্যার প্রতিবাদ ও বিচার দাবিতে গতকাল সোমবার সমাবেশ করেছে ঢাকা রিপোর্টার্স ইউনিটি (ডিআরইউ)। ডিআরইউ চত্বরে আয়োজিত প্রতিবাদ সমাবেশে সভাপতিত্ব করেন ডিআরইউ’র সভাপতি ইলিয়াস হোসেন, সঞ্চালনা করেন সংগঠনের সাধারণ সম্পাদক কবির আহমেদ খান।অন্যান্যের মাঝে বক্তব্য রাখেন- ডিআরইউ’র অর্থ সম্পাদক জিয়াউল হক সবুজ, সাংগঠনিক সম্পাদক আফজাল বারী, দপ্তর সম্পাদক মো. জেহাদ হোসেন চৌধুরী, প্রচার ও প্রকাশনা সম্পাদক শেখ মাহমুদ এ রিয়াত, সাংস্কৃতিক সম্পাদক মোঃ এমদাদুল হক খান, কার্যনির্বাহী সদস্য বাদল নূর, মোহাম্মদ মাকসুদুল হাসান, রাশেদুল হক, ডিআরইউ’র সাবেক সভাপতি সাখাওয়াত হোসেন বাদশা, সাবেক সাধারণ সম্পাদক সাজ্জাদ আলম খান তপু, রাজু আহমেদ, মুরসালিন নোমানী, সাবেক সাংগঠনিক সম্পাদক নূরুল ইসলাম হাসিব, বিএফইউজের একাংশের মহাসচিব এম. আব্দুল্লাহ, ডিইউজের একাংশের সাবেক সাধারণ সম্পাদক কুদ্দুস আফ্রাদ, বাংলাদেশ ক্রাইম রিপোর্টার্স এসোসিয়েশেনর সহ-সভাপতি মিজান মালিক, যুগ্ম সম্পাদক সিরাজুল ইসলাম ও সাংগঠনিক সম্পাদক রাশেদ নিজাম।নেতৃবৃন্দ বলেন, ২০১২ সালের ১১ ফেব্রুয়ারি সাংবাদিক দম্পতি সাগর সারওয়ার ও মেহেরুন রুনীকে হত্যা করা হয়। অত্যন্ত পরিতাপের বিষয়- হত্যাকাণ্ডের পর সাত বছর পেরিয়ে গেলেও হত্যাকারীদের আজও শনাক্ত কিংবা গ্রেপ্তার করা হয়নি। অবিলম্বে চাঞ্চল্যকর এই মামলার খুনিদের গ্রেপ্তার ও শাস্তি দাবি করেন তারা। সমাবেশ শেষে নেতৃবৃন্দ র্যালি নিয়ে স্বরাষ্ট্রমন্ত্রী আসাদুজ্জামান খান কামালের হাতে স্মারকলিপি তুলে দেন।এ সময় স্বরাষ্ট্রমন্ত্রী বলেন, সাগর-রুনী হত্যাকাণ্ডের রহস্য উদঘাটনে সরকার আন্তরিক। আশা রাখি দ্রুতই এর একটা সমাধানে পৌঁছতে পারব। খুনিরা ধরা পড়বে। এই দীর্ঘ সময়েও হত্যাকাণ্ডের তদন্ত প্রতিবেদন দাখিল করতে না পারায় মন্ত্রী নিজেও বিব্রতবোধ করেন।  



12130,27947
রেললাইনের পাশে ঝুঁকিপূর্ণ বাজার
অন্যান্য
প্রকাশ : ১২ ফেব্রুয়ারি ২০১৯, ০০:০০
রেললাইনের দুইপাশ ঘেঁষে জমে উঠেছে বাজার। ঝুঁকিতে ক্রেতা-বিক্রেতা উভয়ই। রেল কর্তৃপক্ষ বারবার নোটিস দিলেও তা বাস্তবায়ন হয় না। ছবিটি গতকাল জুরাইন রেলগেট থেকে তোলা —ফোকাস বাংলা 



12131,27948
‘জলবায়ুর প্রভাব মোকাবিলায় চাই অভ্যন্তরীণ সক্ষমতা’
অন্যান্য
প্রকাশ : ১২ ফেব্রুয়ারি ২০১৯, ০০:০০
ইত্তেফাক রিপোর্টজলবায়ু পরিবর্তনের প্রভাব মোকাবিলায় অভ্যন্তরীণ সক্ষমতা বৃদ্ধি করতে হবে বলে মন্তব্য করেছেন জলবায়ু পরিবর্তন ও উন্নয়ন বিশেষজ্ঞরা। তারা বলেছেন, ২০৩০ সালের মধ্যে অভীষ্ট লক্ষ্য অর্জনে সমন্বিতভাবে  সকলকে কাজ করতে হবে। এতে সরকারের পাশাপাশি বেসরকরি সংস্থার উদ্যোগগুলোকেও সম্পৃক্ত করতে হবে। গত রবিবার আগারগাঁওস্থ পিকেএসএফ ভবন মিলনায়তনে ‘এসডিজি ১৩: জলবায়ু কার্যক্রম’ বিষয়ক সেমিনারে বক্তারা এ সব কথা বলেন। ‘গণমানুষের কণ্ঠস্বর: বাংলাদেশে ২০৩০ টেকসই উন্নয়ন কর্মসূচি বাস্তবায়ন জোরদারকরণ’ শীর্ষক প্ল্যাটফর্ম এ সেমিনারের আয়োজন করে। প্রধান অতিথির বক্তব্যে পরিবেশ, বন ও জলবায়ু পরিবর্তন বিষয়ক মন্ত্রী মোঃ শাহাব উদ্দিন বলেন, ২০৩০ সালের মধ্যে সকল অভীষ্ট অর্জনের লক্ষ্যে সমন্বিতভাবে এগিয়ে আসতে হবে সকলকে। পিকেএসএফ চেয়ারম্যান ড. কাজী খলীকুজ্জমান আহমদ বলেন, টেকসই উন্নয়ন অভীষ্ট অর্জনের জন্য সুপরিকল্পিত উদ্যোগ গ্রহণ, অভ্যন্তরীণ সম্পদের যথাযথ ব্যবহার নিশ্চিত ও স্থানীয় পর্যায়ে তা সুষ্ঠুভাবে বাস্তবায়ন করতে হবে।সেমিনারে প্রবন্ধ উপস্থাপনা করেন পরিবেশ অধিদপ্তরের মহাপরিচালক ড. সুলতান আহমেদ। জলবায়ু পরিবর্তনের ভয়াবহতা তুলে ধরে তিনি বলেন, এ পরিস্থিতি মোকাবিলায় উন্নত বিশ্বের দিকে না তাকিয়ে নিজেদেরই উদ্যোগ গ্রহণ করতে হবে এবং অভ্যন্তরীণ সক্ষমতা বৃদ্ধি করতে হবে। আলোচনায় অংশ নেন পিকেএসএফ’র ব্যবস্থাপনা পরিচালক মোঃ আবদুল করিম, বাংলাদেশ উন্নয়ন গবেষণা প্রতিষ্ঠান-এর সাবেক পরিচালক (গবেষণা) ড. আসাদুজ্জামান এবং মুক্ত আলোচনা পর্বে সরকারের বিভিন্ন সংস্থাসহ বিভিন্ন উন্নয়ন সহযোগী প্রতিষ্ঠানের প্রতিনিধি তাদের মতামত ব্যক্ত করেন।



12132,27949
আন্তর্জাতিক দরপত্রে ক্ষতিগ্রস্ত দেশীয় মুদ্রণ শিল্প
অন্যান্য
প্রকাশ : ১২ ফেব্রুয়ারি ২০১৯, ০০:০০
বিনামূল্যের পাঠ্যবইইত্তেফাক রিপোর্টআন্তর্জাতিক দরপত্রের কারণে দেশীয় মুদ্রণ শিল্প ক্ষতিগ্রস্ত হচ্ছে এমন দাবি করেছেন দেশীয় মুদ্রণ শিল্পে জড়িত উদ্যোক্তারা। পাশাপাশি সরকারও আর্থিকভাবে ক্ষতিগ্রস্ত হচ্ছে। মুদ্রাকররা বলছেন, ২০২০ শিক্ষাবর্ষের প্রাথমিকের বই মুদ্রণের জন্য আন্তর্জাতিক দরপত্রে দেওয়া হলে শত কোটি টাকা গচ্চা যাবে। এতে দেশের টাকা চলে যাবে বিদেশে। ক্ষতিগ্রস্ত হবে দেশি শিল্প। এই শিল্পে উদ্যোক্তারা এ বিষয়ে মন্ত্রণালয়কে স্মারকলিপি দেওয়ার সিদ্ধান্ত নিয়েছে। মুদ্রাকররা বলেছেন, ২০১৮ শিক্ষাবর্ষ পর্যন্ত প্রাথমিকের বিনামূল্যের বই মুদ্রণের মোট ব্যয়ের নয় শতাংশ অর্থ দিতো বিশ্ব ব্যাংক। আর এই অর্থ প্রদানের শর্ত হিসেবে আন্তর্জাতিক দরপত্র আহ্বান করা হতো। বিশ্বব্যাংকের অর্থায়ন বন্ধ হওয়ার পর সম্পূর্ণ দেশীয় দরপত্রেই কাজ করা হবে এমন ঘোষণা দিয়েছিল এনসিটিবি। কিন্তু এখনো বন্ধ হয়নি আন্তর্জাতিক দরপত্র আহ্বান।উদ্যোক্তারা বলেছেন, আন্তর্জাতিক দরপত্রের নিয়ম অনুযায়ী ১৫ শতাংশ কম দরে দেশীয় প্রতিষ্ঠানকে কাজ দেওয়ার নিয়ম রয়েছে। তবে সেখান থেকে তাদের মোট মূল্যের ওপর সাত শতাংশ ভ্যাট দিতে হয়। ফলে দেশীয় প্রতিষ্ঠানগুলো আট শতাংশ কম দরে কাজ পাওয়ার সুযোগ রয়েছে। অপর দিকে, বিদেশি প্রতিষ্ঠানকে দেওয়া হচ্ছে মোট কাজের মূল্যের উপর অতিরিক্ত ৩১ শতাংশ প্রণোদনা। সেই হিসেবে দেশীয় প্রতিষ্ঠানগুলোর প্রণোদনার সঙ্গে তুলনা করলে বিদেশি প্রতিষ্ঠানগুলো গড়ে ২৩ শতাংশ অতিরিক্ত প্রণোদনা পাচ্ছে। ফলে আগামীতে প্রাথমিকের পাঠ্যবই মুদ্রণে দেশীয় প্রতিষ্ঠানগুলোর সর্বনিম্ন দরদাতা হওয়ার সুযোগ নেই। এনসিটিবি চেয়ারম্যান নারায়ণ চন্দ্র সাহা বলেন, প্রাথমিক ও গণশিক্ষা মন্ত্রণালয়ের দরপত্রের যে নির্দেশিকা দেবে সে আলোকেই দরপত্র আহ্বান করা হবে।  



12133,27950
ব্যভিচার সংক্রান্ত দণ্ডবিধির ৪৯৭ ধারা সংশোধন চেয়ে রিট
অন্যান্য
প্রকাশ : ১২ ফেব্রুয়ারি ২০১৯, ০০:০০
ইত্তেফাক রিপোর্টব্যভিচার সংক্রান্ত দণ্ডবিধির ৪৯৭ ধারা সংশোধনের নির্দেশনা চেয়ে হাইকোর্টে রিট আবেদন দায়ের করা হয়েছে। রিটে বলা হয়েছে, ওই ধারাটি সংবিধানের ২৭, ২৮ ও ৩২ অনুচ্ছেদের সঙ্গে সাংঘর্ষিক। এতে নারী ও পুরুষকে আলাদাভাবে বিবেচনা করা হয়েছে, যা একজন নারীর জন্য অপমানজনক। সুপ্রিম কোর্টের আইনজীবী অ্যাডভোকেট ইশরাত হাসান গতকাল সোমবার হাইকোর্টের সংশ্লিষ্ট শাখায় এ রিট করেন। এতে আইন মন্ত্রণালয়ের আইন সচিব ও লেজিসলেটিভ ও ড্রাফটিং বিভাগের সচিবকে বিবাদী করা হয়েছে।প্রসঙ্গত দণ্ডবিধির ৪৯৭ ধারায় ‘ব্যভিচার’ এর বিষয়ে বলা হয়েছে। এতে উল্লেখ রয়েছে, যদি কোনো ব্যক্তি অন্য কোনো ব্যক্তির স্ত্রী অথবা যাকে সে অপর কোনো ব্যক্তির স্ত্রী বলে জানে বা তার অনুরূপ বিশ্বাস করার কারণ রয়েছে এমন কোনো ব্যক্তির সঙ্গে উক্ত অপর ব্যক্তির সম্মতি ও সমর্থন ব্যতীত এইরূপ যৌন সঙ্গম করে যা নারী ধর্ষণের সামিল নহে, তবে সেই ব্যক্তি ব্যভিচারের অপরাধের জন্য দোষী হবে। তাকে ৫ বছর পর্যন্ত যে কোনো মেয়াদে সশ্রম বা বিনাশ্রম কারাদণ্ড অথবা অর্থদণ্ডে, উভয়দণ্ডে দণ্ডিত করা যাবে। অনুরূপ ক্ষেত্রে স্ত্রী লোকটি দুষ্কর্মের সহায়তাকারী হিসেবে দণ্ডিত হবে না।পরে অ্যাডভোকেট ইশরাত হাসান বলেন, আইনের এই ধারাটি সংবিধানের সঙ্গে সাংঘর্ষিক। এ কারণে তা সংশোধনের নির্দেশনা চাওয়া হয়েছে।



12134,27951
উন্নয়নে বাধা সিস্টেম লস, মূলে দুর্নীতি ------------ দুদক সচিব
অন্যান্য
প্রকাশ : ১২ ফেব্রুয়ারি ২০১৯, ০০:০০
ইত্তেফাক রিপোর্টউন্নয়নের বড় বাধা হচ্ছে সিস্টেম লস। আর সব সিস্টেম লসের পেছনে দুর্নীতি রয়েছে, যা সমন্বিতভাবে প্রতিরোধ ও প্রতিকার করতে হবে। তা না হলে উন্নয়নের মহাসড়কে আমাদের অবস্থানকে আরও দৃঢ় ও টেকসই করতে পারব না। উন্নয়নের স্বার্থে যে কোনো মূল্যে দুর্নীতি প্রতিরোধ করতে হবে বলে মন্তব্য করেছেন দুর্নীতি দমন কমিশনের (দুদক) সচিব মুহাম্মদ দিলোয়ার বখ্ত। গতকাল সোমবার সকালে দুর্নীতি দমন কমিশনের প্রধান কার্যালয়ে বিভিন্ন স্তরের কর্মকর্তা-কর্মচারীদের সঙ্গে এক মতবিনিময় সভায় তিনি এ মন্তব্য করেন।তিনি বলেন, দুর্নীতি দমন কমিশনের আইনি দায়িত্ব হচ্ছে দুর্নীতি প্রতিরোধ করা। তাই এই প্রতিষ্ঠানের কর্মে  আমরা যারা জড়িত তাদের নিজেদের সকল প্রকার দুর্নীতির ঊর্ধ্বে থাকতে হবে। আর কেউ দুর্নীতিতে জড়ালে পরিণতি সুখকর হবে না।দুদকের মহাপরিচালক (প্রশাসন) মোহাম্মদ মুনীর চৌধুরীর সভাপতিত্বে মতবিনিময় সভায় কমিশনের বিভিন্ন স্তরের কর্মকর্তা-কমচারী উপস্থিত ছিলেন। 



12135,27952
সরাইলে খাল দখল করে বহুতল ভবন নির্মাণ!
অন্যান্য
প্রকাশ : ১২ ফেব্রুয়ারি ২০১৯, ০০:০০
ব্রাহ্মণবাড়িয়ার সরাইলে একটি জনগুরুত্বপূর্ণ খাল দখল করে সেখানে বহুতল ভবন নির্মাণ করছে দখলদাররা। এই দখলের খবর পেয়ে উপজেলা নির্বাহী অফিসার গত রবিবার স্থানীয় ইউনিয়ন ভূমি কর্মকর্তাকে ঘটনাস্থলে পাঠিয়ে খাল দখল কাজে বাধা প্রদান করলেও দখলদাররা কাজ চালিয়ে যাচ্ছে।সংশ্লিষ্ট সূত্র জানায়, সরাইল উপজেলার কালীকচ্ছ ইউনিয়নের সূত্রধরপাড়া এলাকায় সরাইল সরকারি কলেজ রোডের পাশে একটি জনগুরুত্বপূর্ণ খাল দখলের পর সেখানে বহুতল ভবন নির্মাণের কাজ চলছে।রবিবার সাংবাদিকরা সরেজমিনে এলাকায় গেলে সাংবাদিকদের উপস্থিতি টের পেয়ে কিছু শ্রমিক কাজ বন্ধ রেখে সটকে পড়লেও দখলদার কয়েকজন উপস্থিত ছিলেন। তবে তারা সাংবাদিকদের কোনো প্রশ্নের জবাব দিতে রাজি হয়নি। স্থানীয়রা জানান, সূত্রধরপাড়া গ্রামের হরিদাস সূত্রধর ও বীনা রাণী সূত্রধরসহ কয়েকজন এ সরকারি খাল দখল করে এখানে বহুতল ভবন নির্মাণ করছেন। ভূমি কর্মকর্তা এ কাজে বাধা দিতে গেলেও তারা বাধা উপেক্ষা করে এ খালে কাজ চালিয়ে যাচ্ছে।কালীকচ্ছ ইউনিয়ন ভূমি কর্মকর্তা মো. আমিনুল ইসলাম জানান, ইউএনওর নির্দেশে আমি ঘটনাস্থলে গিয়ে কাজে বাধা দিয়ে এসেছি। তারা সরকারি খালের ওপর বহুতল ভবন নির্মাণ করছে, বিষয়টি সরেজমিন তদন্তে প্রমাণ পেয়েছি। কোনো অবস্থাতেই এই খাল দখল করতে দেওয়া হবে না। সরাইল উপজেলা নির্বাহী অফিসার এএসএম মোসা বলেন, খাল দখলের খবরে সেখানে ইউনিয়ন ভূমি অফিসারকে পাঠিয়েছি। সরকারি খাল দখলদারদের বিরুদ্ধে প্রশাসন অবশ্যই প্রয়োজনীয় ব্যবস্থা গ্রহণ করবে।



12136,27953
আবারও বর্বর পুলিশ, গলায় সাপ জড়িয়ে জেরা
বিশ্ব সংবাদ
প্রকাশ : ১১ ফেব্রুয়ারি ২০১৯, ২১:৩৭
গলায় সাপ জড়িয়ে, পিছনে হাত বেঁধে চলছে পুলিশের জিজ্ঞাসাবাদ। ইন্দোনেশিয়ার পাপুয়া প্রদেশে ধারণ করা এমন ভিডিও ভাইরাল হয়েছে বিশ্বজুড়ে। এ অমানবিক কাজের নিন্দা করে সামাজিক যোগাযোগ মাধ্যমে ধিক্কার জানাচ্ছে সারা বিশ্বের মানুষ। বিবিসি।সামাজিক মাধ্যমে ভাইরাল হওয়া ভিডিওতে দেখা যায়, অভিযুক্ত মোবাইল চোরের হাত পেছন দিকে বাঁধা৷ তার গলায় লম্বা সাপ জড়ানো৷ সাপের মুখ ছেলেটির মুখের কাছে৷ ভয়ে চিৎকার করছে ছেলেটি৷ ছেড়ে দেওয়ার কাতর আর্জি জানাচ্ছে৷ কিন্তু ছেলেটির আবেদনে কোনও ভ্রূক্ষেপ নেই কারোর৷ লক আপে দাঁড়িয়ে সেই দৃশ্য তাড়িয়ে তাড়িয়ে উপভোগ করছে ও হাসছে পুলিশ অফিসাররা৷জানা গেছে, ইন্দোনেশিয়ার পাপুয়া প্রদেশে অপরাধীদের জেরার ক্ষেত্রে এরকম অমানবিক পদ্ধতির প্রয়োগ সাধারণ ব্যাপার৷ তবে এবারের ঘটনা সামাজিক মাধ্যম হয়ে আন্তর্জাতিক পর্যায়ে ছড়িয়ে পড়ায় চাপে  পড়েছে ইন্দোনেশিয়ার পুলিশ৷ দ্রুত অভিযুক্ত অফিসারদের বিরুদ্ধে ব্যবস্থা নেওয়ার আশ্বাস দিয়েছে তারা।আরও পড়ুনঃ সামরিক শক্তি আরও বাড়াবে ইরান, ঘোষণা রুহানিরপাপুয়া ও পশ্চিম পাপুয়াতে অপরাধীদের জেরার ক্ষেত্রে সাপের ব্যবহার বন্ধের দাবিতে অনেকদিন ধরেই সোচ্চার মানবাধিকার কর্মীরা৷ তবে এবারের ঘটনায় আলোড়ন সৃষ্টি হওয়ায় ক্ষমা চেয়েছে ইন্দোনেশিয়া পুলিশ৷বিবৃতি দিয়ে পুলিশ বলেছে, তদন্তকারী অফিসার পেশাদারিত্বের পরিচয় দেননি৷ এই ঘটনায় জড়িত সকলের বিরুদ্ধে ব্যবস্থা নেওয়া হবে৷ইত্তেফাক/টিএস



12137,27954
জয়পুরহাটে স্কাউটদের প্রতিভা অন্বেষণ প্রতিযোগিতা
অন্যান্য
প্রকাশ : ১২ ফেব্রুয়ারি ২০১৯, ০০:০০
জয়পুরহাট প্রতিনিধি কাব ও স্কাউটদের সৃজনশীল প্রতিভা বিকাশের লক্ষ্যে বাংলাদেশ স্কাউটসের স্পেশাল ইভেন্টস বিভাগের পরিচালনায় ও রাজশাহী অঞ্চলের ব্যবস্থাপনায় জয়পুরহাট জেলা পর্যায়ে স্কাউটসদের প্রতিভা অন্বেষণ প্রতিযোগিতা গতকাল সোমবার অনুষ্ঠিত হয়।বর্তমান সরকারের শিক্ষা মন্ত্রণালয়ের সার্বিক দিক-নির্দেশনায় সত্, চরিত্রবান ও আদর্শ নাগরিক তৈরিতে শিক্ষা প্রতিষ্ঠানগুলোতে স্কাউটিং কার্যক্রম চালু রয়েছে। স্কাউটরা নিয়মিত লেখাপড়ার পাশাপাশি কো-এডুকেশন কার্যক্রমের আওতায় স্কাউটিং এ অংশগ্রহণ করে থাকে। স্কাউটিং কার্যক্রমের অংশ হিসাবে কাব ও স্কাউটদের সৃজনশীল প্রতিভা বিকাশের লক্ষ্যে প্রতি বছর আয়োজন করা হয় প্রতিভা অন্বেষণ প্রতিযোগিতা। এতে অংশগ্রহণ করে শিশুরা তাদের প্রতিভা বিকাশের সুযোগ লাভ করে থাকে।জেলা স্কাউট ভবনে আয়োজিত প্রতিভা অন্বেষণ প্রতিযোগিতায় কাব ও স্কাউটসরা রবীন্দ্র সংগীত, নজরুল গীতি, পল্লী গীতি, দেশাত্মবোধক, নৃত্য, চিত্রাঙ্কন, কেরাত, আজান, ছড়া ও কবিতা বিষয়ে অংশগ্রহণ করে। প্রতিযোগিতা শেষে জেলা স্কাউটসের কমিশনার ও জেলা পরিষদের প্রধান নির্বাহী মো. তোফাজ্জল হোসেন প্রধান অতিথি হিসাবে বিজয়ীদের হাতে পুরস্কার ও সনদপত্র তুলে দেন। এ সময় জেলা স্কাউট লিডার ও সাংবাদিক শাহাদুল ইসলাম সাজু, জেলা শিশু বিষয়ক কর্মকর্তা উমা রানী দাস, জেলা কাব লিডার হাবিবুর রহমান ও জেলা স্কাউটসের সমন্বয়কারী নূরুজ্জামান উপস্থিত ছিলেন। জেলার পাঁচ উপজেলা থেকে বাছাইকৃত ১০টি বিষয়ে ৫০ জন কাব ও স্কাউট জেলা পর্যায়ে আয়োজিত প্রতিভা অন্বেষণ প্রতিযোগিতায় অংশগ্রহণ করে।



12138,27955
শেবাচিমে মৃত ব্যক্তির স্বজনের হামলায় এসআই আহত
অন্যান্য
প্রকাশ : ১২ ফেব্রুয়ারি ২০১৯, ০০:০০
বরিশাল অফিসরবিবার সন্ধ্যায় শেবাচিম হাসপাতালে মৃত ব্যক্তির স্বজনদের হামলায় পুলিশের এসআই নাজমুল ইসলাম ও চতুর্থ শ্রেণির কর্মচারী শাহাদাত হোসেন শান্ত আহত হয়েছেন।প্রতক্ষ্যদর্শী ও হাসপাতালের জরুরি বিভাগের দায়িত্বরত কর্মচারীরা জানান, জেলার উজিরপুর উপজেলার ধামুরার কাংশি এলাকার আবু আনসারের (৪০) ওপর গাছ ভেঙে পড়ে। আশঙ্কাজনক অবস্থায় তাকে শেবাচিম হাসপাতালে নিয়ে আসা হলে জরুরি বিভাগের চিকিত্সক মৃত ঘোষণা করেন। পাশাপাশি দুর্ঘটনাজনিত মৃত্যুর কারণে লাশ হাসপাতাল কর্তৃপক্ষ মর্গে রাখার নির্দেশ দেয়। হাসপাতালের কর্মচারী শান্ত লাশ মর্গে নিয়ে যাওয়ার সময় মৃত ব্যক্তির স্বজনরা বাধা দেন। এক পর্যায়ে তারা শান্তকে মারধর করে। এ সময় হাসপাতালে দায়িত্বরত পুলিশের এসআই নাজমুল এগিয়ে এলে তাকেও মারধর করা হয়। পরে জরুরি বিভাগে দায়িত্বরতরা পুলিশের সহায়তায় পরিস্থিতি নিয়ন্ত্রণে এনে লাশ হাসপাতালের মর্গে রাখেন।কোতোয়ালি মডেল থানার ওসি (তদন্ত) মো. আসাদুজ্জামান জানান, যেহেতু মৃত্যুর ঘটনাকে কেন্দ্র করে ঘটনাটি ঘটেছে। তাই বিষয়টি মানবিক দিক থেকে বিবেচনা করে হামলাকারী কাউকে আটক করা হয়নি। 



12139,27956
চট্টগ্রাম জেলা আইনজীবী সমিতির নির্বাচন
অন্যান্য
প্রকাশ : ১২ ফেব্রুয়ারি ২০১৯, ০০:০০
সভাপতি বদরুল সা. সম্পাদক আইয়ুবচট্টগ্রাম অফিসচট্টগ্রাম জেলা আইনজীবী সমিতির নির্বাচনে সভাপতি পদে বিএনপিপন্থি জাতীয়তাবাদী আইনজীবী ঐক্যফ্রন্টের এএসএম বদরুল আনোয়ার এবং সাধারণ সম্পাদক পদে আওয়ামী লীগপন্থি সম্মিলিত আইনজীবী সমন্বয় পরিষদের প্রার্থী আইয়ুব খান নির্বাচিত হয়েছেন। গত রবিবার রাত পৌনে ১২টায় এ ফলাফল ঘোষণা করেন প্রধান নির্বাচন কমিশনার আনোয়ারুল হক  চৌধুরী। সিনিয়র সহ-সভাপতি পদে নির্বাচিত হয়েছেন মো. ইসহাক, সহ-সাধারণ সম্পাদক-মোহাম্মদ রাশেদ ফারুকী, অর্থ-সম্পাদক-রফিকুল ইসলাম, পাঠাগার সম্পাদক পদে ভাস্কর রায়, সাংস্কৃতিক ও ক্রীড়া সম্পাদক-জেবুন্নাহার লিনা, তথ্য ও প্রযুক্তি সম্পাদক-মোহাম্মদ হাসান মুরাদ। কার্যনির্বাহী সদস্য পদে নির্বাচিত হয়েছেন মোহাম্মদ আলী ইয়াসিন, মোহাম্মদ জাহিদুল ইসলাম চৌধুরী, পাইরিন আক্তার,  মো. আরিফুদ্দিন চৌধুরী, জয়নাল আবেদীন সম্রাট,  মোহাম্মদ আফজাল  হোসেন,  মো. শাহেদ-উল-আলম সাইমন,  মো. নাসির উদ্দিন রুবেল, আবদুল জব্বার,  মো. রিয়াদ উদ্দিন। কার্যনির্বাহী সদস্যের ১০টি পদের মধ্যে জাতীয়তাবাদী আইনজীবী ঐক্যফ্রন্টের ৫ জন ও সম্মিলিত আইনজীবী সমন্বয় পরিষদের ৫ জন নির্বাচিত হয়েছেন। 



12140,27957
মালয়েশিয়া পাচারকালে ২২ রোহিঙ্গা উদ্ধার
অন্যান্য
প্রকাশ : ১২ ফেব্রুয়ারি ২০১৯, ০০:০০
টেকনাফ (কক্সবাজার) সংবাদদাতাসাগর পথে মালয়েশিয়া পাচারের সময় টেকনাফ সীমান্ত থেকে ২২ রোহিঙ্গাকে উদ্ধার করেছে বিজিবি।জানা যায়, রবিবার রাত পৌনে ৯টার দিকে টেকনাফ-২ বিজিবি ব্যাটালিয়নের সাবরাং খুরের মুখ অস্থায়ী ক্যাম্পের হাবিলদার তাজুল ইসলাম গোপন সংবাদের ভিত্তিতে বিশেষ টহল দল নিয়ে উত্তর লম্বরী ঘাট সংলগ্ন এলাকায় নৌকার জন্য অপেক্ষামাণ কুতুপালং ক্যাম্পের ছয়জন নারী ও আট শিশু এবং বালুখালী ক্যাম্পের একজন পুরুষ, চারজন নারী ও তিন শিশুকে উদ্ধার করেন। উদ্ধারকৃতরা মোটা অঙ্কের বিনিময়ে দালালের মাধ্যমে চোরাইপথে বিদেশ পাড়ি দেওয়ার চেষ্টায় ছিল।উদ্ধারকৃতদের নিয়ে আইনি প্রক্রিয়া শেষে যথাযথ পদক্ষেপ গ্রহণের প্রস্তুতি চলছে। 



12141,27958
মহেশপুরে ক্লিনিকে প্রসূতি মৃত্যুর ঘটনায় তদন্ত কমিটি গঠন
অন্যান্য
প্রকাশ : ১২ ফেব্রুয়ারি ২০১৯, ০০:০০
মহেশপুর (ঝিনাইদহ) সংবাদদাতা ঝিনাইদহের মহেশপুরের ভৈরবা বাজারে অবস্থিত মডার্ন প্রাইভেট ক্লিনিকে ভুল অপারেশনে প্রসূতি মৃত্যুর ঘটনায় ঝিনাইদহ সিভিল সার্জনের নির্দেশে তদন্ত কমিটি গঠন করা হয়েছে। সিভিল সার্জন অফিস সূত্রে জানা যায়, রবিবার বিভিন্ন পত্র পত্রিকায় মডার্ন প্রাইভেট ক্লিনিকে ভুল অপারেশনে প্রসূতির মৃত্যুর সংবাদ প্রকাশিত হলে স্বাস্থ্য মন্ত্রণালয়ের নির্দেশে ঝিনাইদহ সিভিল সার্জন রাশিদা সুলতানা ৩ সদস্য বিশিষ্ট একটি তদন্ত টিম গঠন করেন। এই টিমের সদস্যরা হলেন ডা. আলাউদ্দিন, ডা. নাসির উদ্দিন ও  ডা. মামুন। আগামী ১৪ ফেব্রুয়ারি এই টিম সরেজমিনে ঘটনাস্থল পরিদর্শন  করে প্রতিবেদন দাখিল করবেন। 



12142,27959
বামনায় সাংবাদিক নির্যাতনের প্রতিবাদ
অন্যান্য
প্রকাশ : ১২ ফেব্রুয়ারি ২০১৯, ০০:০০
বামনা (বরগুনা) সংবাদদাতা:সোমবার সকালে সাংবাদিক নির্যাতনের প্রতিবাদে মানববন্ধন অনুষ্ঠিত হয়েছে। বামনা প্রেসক্লাবের সামনে সংবাদ প্রকাশের জের ধরে পশ্চিম সফিপুর গ্রামের জব্বার খান হত্যা মামলার আসামি মো. হেমায়েত মোল্লা দৈনিক মানবজমিন পত্রিকার জেলা প্রতিনিধি ও দৈনিক আমাদের সময় পত্রিকার বামনা উপজেলা প্রতিনিধি মো. মিজানুর রহমান টিপুর উপর হামলার প্রতিবাদে ঘণ্টাব্যাপী এ মানববন্ধন করা হয়। এ সময় বক্তব্য রাখেন বামনা প্রেসক্লাবের সভাপতি মো. ওবায়দুল কবির আকন্দ দুলাল, সাধারণ সম্পাদক মো. নাসির মোল্লা, জেলা রিপোর্টার্স ইউনিটের সভাপতি মাহবুবুর রহমান মান্নু, জেলা টেলিভিশন ফোরামের সাংগঠনিক সম্পাদক ফেরদৌস খান ইমন প্রমুখ। 



12143,27960
সীতাকুণ্ডে ইয়াবাসহ আটক এক
অন্যান্য
প্রকাশ : ১২ ফেব্রুয়ারি ২০১৯, ০০:০০
সীতাকুণ্ড (চট্টগ্রাম) সংবাদদাতাসীতাকুণ্ডে গোপন সংবাদের ভিত্তিতে হাইওয়ে পুলিশ ৩শ পিস ইয়াবাসহ একজনকে আটক করেছে।জানা যায়, গত রবিবার বিকাল ৫টায় বারো আউলিয়া হাইওয়ে থানার এসআই মোঃ মনির হোসেনের নেতৃত্বে ঢাকা-চট্টগ্রাম মহাসড়কের দক্ষিণ সোনাইছড়ি এলাকায় সীতাকুণ্ডগামী বাসে তল্লাশি চালানো হয়। এ সময় বাসের যাত্রী মোঃ শফি উল্লাহকে ৩শ পিস ইয়াবাসহ আটক করা হয়। এ ব্যাপারে হাইওয়ে থানার অফিসার ইনচার্জ মোঃ আহসান হাবিব বলেন, তার বিরুদ্ধে মামলা হয়েছে। 



12144,27961
পীরগাছায় নিখোঁজের পাঁচ দিন পর যুবকের লাশ উদ্ধার
অন্যান্য
প্রকাশ : ১২ ফেব্রুয়ারি ২০১৯, ০০:০০
পীরগাছা (রংপুর) সংবাদদাতানিখোঁজের পাঁচ দিন পর পীরগাছায় ফিরোজ মিয়া ফ্রেস নামের এক যুবকের অর্ধগলিত লাশ উদ্ধার করা হয়েছে। এ ঘটনায় জড়িত সন্দেহে পুলিশ চারজনকে আটক করেছে। গতকাল সোমবার সকালে বাড়ি থেকে প্রায় আধা কিলোমিটার দূরে একটি নির্মাণাধীন গুচ্ছগ্রাম থেকে পুলিশ মাটি চাপা অবস্থায় তার লাশ উদ্ধার করে। নিহত ফিরোজ মিয়া ফ্রেস (২২) উপজেলার কান্দি ইউনিয়নের কাবিলা পাড়া গ্রামের আমির উদ্দিনের ছেলে। এ ঘটনার সঙ্গে জড়িত সন্দেহে পুলিশ চারজনকে আটক করেছে। আটককৃতরা হলেন, উপজেলার কাবিলাপাড়া গ্রামের শফিকুল ইসলামের ছেলে টিপু, মৃত আউয়াল মিয়ার ছেলে শাহিন মিয়া, মতিন চৌকিদারের ছেলে সুলতান হোসেন ও পাশের দোয়ানী গ্রামের নূর মোহাম্মদের ছেলে জাহিদুল ইসলাম।নিহতের বাবা আমির উদ্দিন জানান, আমার ছেলের সঙ্গে কারও শত্রুতা নেই। তবে নিখোঁজের দিন তার সঙ্গে প্রায় লক্ষাধিক টাকা ছিল। ওই টাকা হাতিয়ে নিতেই তাকে পরিকল্পিতভাবে হত্যা করা হয়েছে।পীরগাছা থানার ওসি রেজাউল করিম জানান, নিখোঁজের পর পরিবারের পক্ষ থেকে থানায় জিডি করা হয়েছে। পুলিশ ঘটনাস্থলে পৌঁছে লাশের সুরতহাল রিপোর্ট তৈরি করে মর্গে পাঠিয়েছে। এ ঘটনায় চার জনকে আটক করা হয়েছে।



12145,27962
মধ্যপ্রাচ্যে জনশক্তি রপ্তানি কমলেও বেড়েছে রেমিট্যান্স
অন্যান্য
প্রকাশ : ১২ ফেব্রুয়ারি ২০১৯, ০০:০০
দেশের বৈদেশিক মুদ্রা অর্জনের অন্যতম প্রধান মাধ্যম রেমিট্যান্স। তবে এখনো পর্যন্ত অল্প কয়েকটি দেশ থেকেই আসছে সিংহভাগ রেমিট্যান্স। আমাদের দেশে রেমিট্যান্স এখনো মধ্যপ্রাচ্য নির্ভর। সাম্প্রতিক সময়ে মোবাইলে হুন্ডি প্রতিরোধে কেন্দ্রীয় ব্যাংকের কড়াকড়ি, ডলারের বিপরীতে বেশি টাকা পাওয়ায় ব্যাংকিং চ্যানেলে রেমিট্যান্স বা প্রবাসী আয় বেড়েছে। এর ধারাবাহিকতায় দেশের সবচেয়ে বড় শ্রমবাজার সৌদি আরবসহ মধ্যপ্রাচ্যের দেশগুলো থেকেও রেমিট্যান্স প্রবাহ বেড়েছে। তবে এ সময়ে মধ্যপ্রাচ্যের দেশগুলোতে জনশক্তি রপ্তানি কমেছে।বাংলাদেশ অ্যাসোসিয়েশন অব ইন্টারন্যাশনাল রিক্রুটিং এজেন্সিস (বায়রা) সূত্রে জানা গেছে, সম্প্রতি সৌদি আরব সেদেশে ১২ ধরণের কাজে বিদেশিদের নিষিদ্ধ করেছে। এতে বাংলাদেশ থেকে জনশক্তি রপ্তানি কিছুটা কমেছে। অন্যদিকে আগের মত কম দক্ষ জনশক্তি রপ্তানিও কমেছে। এছাড়া মধ্যপ্রাচ্যে রাজনৈতিক অস্থিতিশীলতা, বড় প্রকল্পে বাজেট কাট-ছাট এবং অর্থনৈতিক মন্দার কারণে মধ্যপ্রাচ্যের দেশগুলোতে জনশক্তি রপ্তানি কমেছে।জনশক্তি কর্মসংস্থান ও প্রশিক্ষণ ব্যুরো (বিএমইটি) এর তথ্যে দেখা গেছে, ২০১৮ সালে বাংলাদেশ থেকে জনশক্তি রপ্তানি হয়েছে সাত লাখ ৩৪ হাজার ১৮১ জন। গত বছরে জনশক্তি রপ্তানির হয়েছিল ১০ লাখ আট হাজার ৫২৫ জন। সে হিসাবে জনশক্তি রপ্তানি ২৭ শতাংশ কমেছে। এর আগের বছরেও কমে গিয়েছিল জনশক্তি রপ্তানি।মধ্যপ্রাচ্যে জনশক্তি রপ্তানির এমন খারাপ অবস্থার মধ্যেও এসব দেশ থেকে বেশি রেমিট্যান্স এসেছে। বাংলাদেশ ব্যাংকের হিসাবে দেখা গেছে, বছরের প্রথম মাস জানুরিতে মধ্যপ্রাচ্যের সাত দেশ থেকে মোট ৯২ কোটি ৬১ লাখ ডলারের সমপরিমাণ অর্থ এসেছে। যা একক মাস হিসাবে সর্বোচ্চ। আর চলতি ২০১৮-১৯ অর্থবছরে প্রথম সাত মাসে ব্যাংকিং চ্যানেলে দেশে মোট ৯০৮ কোটি ৬১ লাখ ডলারের সমপরিমাণ রেমিট্যান্স এসেছে। এরমধ্যে মধ্যপ্রাচ্যের দেশগুলোতে থাকা প্রবাসীরা পাঠিয়েছেন ৫৩৩ কোটি ৭৭ লাখ ডলার। প্রবাসীদের পাঠানোর অর্থের মধ্যে শীর্ষে থাকা ১০ দেশের মধ্যে ৬টিই মধ্যপ্রাচ্যের।প্রতিবেদনে দেখা গেছে, জানুয়ারিতে সবচেয়ে বেশি রেমিট্যান্স এসেছে সৌদি আরব থেকে। দেশটি থেকে প্রবাসীরা মোট ২৯ কোটি ৪৯ লাখ ডলারের সমপরিমাণ রেমিট্যান্স পাঠিয়েছেন। যা মোট আহরিত রেমিট্যান্সের সাড়ে ১৮ শতাংশেরও বেশি। রেমিট্যান্স পাঠানোয় শীর্ষ ১০ এর বাকি দেশগুলো হচ্ছে- আরব আমিরাত, যুক্তরাষ্ট্র, কুয়েত, যুক্তরাজ্য, মালয়েশিয়া, ওমান, কাতার, ইতালি ও বাহরাইন।জানুয়ারিতে রেমিট্যান্স আহরণে দ্বিতীয় স্থানে রয়েছে মধ্যপ্রাচ্যের আরেক দেশ সংযুক্ত আরব আমিরাত (ইউএই)। দেশটি থেকে মোট রেমিট্যান্স এসেছে ২৫ কোটি ৩৫ লাখ ডলার। এরপর যুক্তরাষ্ট্র থেকে রেমিট্যান্স এসেছে ১৭ কোটি ৬৫ লাখ ডলার।চতুর্থ স্থানে থাকা কুয়েত থেকে এসেছে ১৪ কোটি ৮৭ লাখ ডলার। যুক্তরাজ্য থেকে প্রবাসীরা পাঠিয়েছেন ১২ কোটি ২৮ লাখ ডলার। মালয়েশিয়া থেকে রেমিট্যান্স এসেছে ১০ কোটি ৬৭ লাখ ডলার। কাতার থেকে এসেছে ৯ কোটি ৬১ লাখ ডলার, ওমান থেকে ৮ কোটি ৯৮ লাখ ডলার, ইতালি থেকে ৮ কোটি ২৪ লাখ ডলার  এবং বাহরাইন থেকে ৪ কোটি ২৪ লাখ ডলার।এদিকে বিগত বছরে (২০১৮) প্রবাসীরা ব্যাংকিং চ্যানেলে দেশে মোট এক হাজার ৫৫৭ কোটি ডলার পাঠিয়েছেন। যা আগের অর্থবছরের তুলনায় ২০৪ কোটি ডলার বা প্রায় ১৫ শতাংশ বেশি। এর আগে ২০১৭ সালে এসেছিল এক হাজার ৩৫৩ কোটি ডলার। তার আগের বছর ২০১৬ সালে এসেছিল এক হাজার ৩৬১ কোটি ডলার। ২০১৫ সালে এক হাজার ৫৩১ কোটি ডলার। আর ২০১৪ সালে রেমিটেন্সের পরিমাণ ছিল এক হাজার ৪৯২ কোটি ডলার। 



12146,27963
এ্যাপারেল সোর্সিং ও লেদার ওয়ার্ল্ড প্রদর্শনীতে বাংলাদেশি পণ্যের চাহিদা
অন্যান্য
প্রকাশ : ১২ ফেব্রুয়ারি ২০১৯, ০০:০০
চারদিনব্যাাপী এ্যাপারেল সোর্সিং ও লেদার ওয়ার্ল্ড প্রদর্শনী চলছে। সারাবিশ্ব থেকে প্রদর্শকরা এতে অংশ নেন। সর্বশেষ হিসাবমতে, ১৩ হাজার দর্শনার্থী এতে অংশ নিয়েছেন। ইউরোপছাড়াও যুক্তরাজ্য, ফ্রান্স, তুরস্ক, স্পেন,্ ইতালি, জার্মানি ছাড়াও বিশ্বের বিভিন্ন প্রান্ত থেকে  ক্রেতারা এতে যোগ দেন।প্যারিসে অনুষ্ঠিত প্রদর্শনীতে বিশ্বব্যাপী ফ্যাশন পণ্যের সবচেয়ে বড় প্রস্ততকারক দেশ, বাংলাদেশ, চীন, কম্বোডিয়া, কোরিয়া, ভারত, ইন্দোনেশিয়া, শ্রীলংকা, তাইওয়ান, থাইল্যান্ড, তুরস্ক, এবং পাকিস্তানের পণ্যের প্রদর্শনী হচ্ছে। বাংলাদেশের দুইটি ফ্যাশন শোর জন্য সময় নির্ধারণ করা আছে ১৩  ফেব্রুয়ারি।বাংলাদেশ থেকে সরাসরি প্রদর্শক যেমন রয়েছেন তেমনি রপ্তানি উন্নয়ন ব্যুরোর আওতাধীনে জাতীয় প্যাভিলিয়নের অংশ হিসেবেও অনেক প্রতিষ্ঠান অংশ নিয়েছে। বাংলাদেশি কোম্পানিগুলোর মধ্যে রয়েছে— আকিজ টেক্সাইল, এক্সপেরিয়েন্স টেক্সটাইল, মমক্সে এক্সপো, সিলভার কম্পোজিট, যাবের অ্যান্ড যুবায়ের, বঙ্গ গার্মেন্টস, অ্যাডাম অ্যাপারেলস প্রভৃতি। বঙ্গ গার্মেন্টস এর পরিচালক ওমর চৌধুরী জানালেন, ইউরোপের সেরা এই প্রদর্শনীতে প্রথমবারের মত তারা অংশ নিলেও বিভিন্ন স্টল ঘুরে খুব উত্সাহিত হয়েছেন।আগামী টেক্সওয়ার্ল্ড, এ্যাপারেল সোর্সিং, লেদার ওয়ার্ল্ড প্যারিস অনুষ্ঠিত হবে ১৬-১৯ সেপ্টেম্বর ২০১৯ এ। এটিএফ সাউথ আফ্রিকা অনুষ্ঠিত হবে ১২-১৪ জুন, ২০১৯ এ। টেক্সওয়ার্ল্ড, এ্যাপারেল সোর্সিং ইউএসএ অনুষ্ঠিত হবে ২২-২৪ জুলাই, ২০১৯। 



12147,27964
রেকিট বেনকিজার ও স্কাউটসের পরিচ্ছন্ন ক্যাম্পেইন
অন্যান্য
প্রকাশ : ১২ ফেব্রুয়ারি ২০১৯, ০০:০০
ইত্তেফাক রিপোর্টপরিচ্ছন্ন বাংলাদেশ গড়তে এবং দেশব্যাপী জনসাধারণকে পরিচ্ছন্নতার বিষয়ে সচেতন করতে একযোগে কাজ করবে বাংলাদেশ স্কাউটস এবং রেকিট বেনকিজার বাংলাদেশ। সমপ্রতি রাজধানীর কাকরাইলের স্কাউটস ভবনে উভয় প্রতিষ্ঠান ‘ডেটল হারপিক পরিচ্ছন্ন বাংলাদেশ’ ক্যাম্পেইনের অধীনে কাজ করার বিষয়ে একাত্মতা প্রকাশ করে।পরিচ্ছন্ন বাংলাদেশ গড়তে একযোগে কাজ করার প্রত্যয়ে আগ্রহ প্রকাশ পত্রে স্বাক্ষর করেন বাংলাদেশ স্কাউটসের পক্ষে ভারপ্রাপ্ত নির্বাহী পরিচালক আরশাদুল মুকাদ্দিস এবং রেকিট বেনকিজারের বাংলাদেশ ও শ্রীলংকার জেনারেল ম্যানেজার ভিশাল গুপ্তা।দুর্যোগ ব্যবস্থাপনা ও ত্রাণ মন্ত্রণালয়ের সিনিয়র সচিব এবং বাংলাদেশ স্কাউটসের জাতীয় কমিশনার (সমাজ উন্নয়ন ও স্বাস্থ্য) শাহ কামালের সভাপতিত্বে অনুষ্ঠানে প্রধান অতিথি ছিলেন দুর্নীতি দমন কমিশনের (দুদক) কমিশনার (অনুসন্ধান) এবং বাংলাদেশ স্কাউটস-এর প্রধান জাতীয় কমিশনার ড. মো. মোজাম্মেল হক খান। এছাড়াও উপস্থিত ছিলেন রেকিট বেনকিজার বাংলাদেশ লিমিটেডের মার্কেটিং ডিরেক্টর সৈয়দ তানজিম রেজওয়ান, ডেটল পরিচ্ছন্ন বাংলাদেশে’র দূত চিত্রনায়ক রিয়াজ, ক্যাম্পেইনের জনসংযোগ সহযোগী প্রতিষ্ঠান কনসিটো পিআর-এর প্রধান পরিচালন কর্মকর্তা (সিওও) মানজেনো রায়হান খানসহ প্রতিষ্ঠানের ঊর্ধতন কর্মকর্তারা।  



12148,27965
ক্যাপশন নিউজ
অন্যান্য
প্রকাশ : ১২ ফেব্রুয়ারি ২০১৯, ০০:০০
ইস্টার্ন ব্যাংক লিমিটেডের রিটেইল এবং এসএমই ব্যাংকিং প্রধান এম. খোরশেদ আনোয়ার সম্প্রতি নোয়াখালীর মাইজদীতে ব্যাংকের চতুর্থ এজেন্ট ব্যাংকিং উদ্বোধন করেন। পূর্ব শুল্লুকিয়ার উত্তর ওয়াপদা বাজারে অবস্থিত শাখাটির এজেন্ট হিসেবে কাজ করছে রাসনা ট্রেড০০০সোশ্যাল ইসলামী ব্যাংক লিমিটেড ১০ ফেব্রুয়ারি - ৩১ মার্চ পর্যন্ত সময়ে “গ্রাহক সেবায় উত্কর্ষতা” শীর্ষক ক্যাম্পেইন শুরু করেছে। ব্যাংকের ব্যবস্থাপনা পরিচালক ও প্রধান নির্বাহী কাজী ওসমান আলী সম্প্রতি এ ক্যাম্পেইনের উদ্বোধন করেন। এসময় ব্যাংকের অতিরিক্ত ব্যবস্থাপনা পরিচালক কাজী তউহীদ উল আলম এবং উপ-ব্যবস্থাপনা পরিচালক আবু নাসের চৌধুরী উপস্থিত ছিলেন০০০বিকাশে বিটিসিএল-এর বিল পরিশোধ সুবিধা চালু করতে সম্প্রতি একটি চুক্তি স্বাক্ষরিত হয়েছে। বিটিসিএলের ম্যানেজিং ডিরেক্টর হারুন অর রশীদ এবং বিকাশের চিফ এক্সিকিউটিভ অফিসার কামাল কাদীর চুক্তি বিনিময় করেন। বিকাশের চিফ এক্সটার্নাল অ্যান্ড কর্পোরেট অ্যাফেয়ার্স অফিসার মেজর জেনারেল (অব.) শেখ মো. মনিরুল ইসলাম, চিফ কমার্শিয়াল অফিসার মিজানুর রশীদ অনুষ্ঠানে উপস্থিত ছিলেন০০০ওয়ান ব্যাংক লিমিটেড এবং মীনাবাজারের সঙ্গে সম্প্রতি একটি চুক্তি স্বাক্ষরিত হয়েছে। চুক্তি অনুসারে, ওকে ওয়ালেট গ্রাহকগণ দেশব্যাপী মীনাবাজার এবং গরমেট বাজারের যেকোন আউটলেট থেকে কেনাকাটা করলে ৩০% ক্যাশব্যাকসহ আকর্ষণীয় উপহার পাবেন। ব্যাংকের ইভিপি গাজী ইয়ার মোহাম্মদ এবং মিনাবাজারের সিইও শাহীন খান চুক্তিতে সই করেন 



12149,27966
ফেয়ার ইলেক্ট্রনিক্স কারখানা পরিদর্শনে এনবিআর চেয়ারম্যান
অন্যান্য
প্রকাশ : ১২ ফেব্রুয়ারি ২০১৯, ০০:০০
জাতীয় রাজস্ব বোর্ডের চেয়ারম্যান (এনবিআর) মো. মোশাররফ হোসেন ভূঁইয়া শনিবার নরসিংদিতে ফেয়ার ইলেক্ট্রনিক্স ম্যানুফ্যাকচারিং প্লান্ট পরিদর্শন করেন। নরসিংদীর জেলা প্রশাসক সৈয়দা ফারহানা কাউনাইন, স্যামসাং ইলেক্ট্রনিক্স বাংলাদেশ-এর মোবাইল বিভাগের জেনারেল ম্যানেজার বোমিন কিম, সিএস বিভাগের জেনারেল ম্যানেজার হাক ডোই লি, ফেয়ার গ্রুপের চেয়ারম্যান রুহুল আলম আল মাহবুব এসময় উপস্থিত ছিলেন।এনবিআর চেয়ারম্যান মো. মোশাররফ হোসেন ভূঁইয়া বলেন, বাংলাদেশকে উত্পাদন ও রপ্তানীমুখী করতে আমরা বিনিয়োগকারীদের যে সহায়তা ও প্রণোদনা দিয়েছি তার যথোপযুক্ত ব্যবহার দেখতে, ভবিষ্যতে বিনিয়োগকারীদের আর কি ধরনের সহায়তা প্রয়োজন তা বুঝতে এবং বিদেশি বিনিয়েংাগ উত্সাহিত করতেই আমরা স্যামসাং কারখানা পরিদর্শন করছি। এখানে কোরিয়ান ইঞ্জিনিয়ারদের তত্বাবধানে ছেলেমেয়েরা খুবই দক্ষতার সাথে কাজ করছে এবং তারা ভবিষ্যতে আরও ভালো করবে বলে তিনি আশা প্রকাশ করেন। উল্লেখ্য, ফেয়ার ইলেকট্রনিক্স ফেয়ার গ্রুপের একটি প্রতিষ্ঠান যা স্যামসাং মোবাইল ফোন, ফ্রিজ, এয়ার কন্ডিশনার এবং মাইক্রোওয়েভ ওভেন-এর অনুমোদিত প্রস্তুতকারক ও বিপননকারী। -প্রেস বিজ্ঞপ্তি



12150,27967
জাইকার আগ্রহ বিদ্যুত্ ও অর্থনৈতিক অঞ্চলে : পরিকল্পনামন্ত্রী
অন্যান্য
প্রকাশ : ১২ ফেব্রুয়ারি ২০১৯, ০০:০০
ইত্তেফাক রিপোর্টপরিকল্পনামন্ত্রী এম এ মান্নান বলেছেন, বিদ্যুত্ ও অর্থনৈতিক অঞ্চলে আরো ঋণ দিতে আগ্রহ প্রকাশ করেছে জাইকা। তিনি বলেন, জাইকার সঙ্গে রেল ও সড়কে ঋণ চেয়েছিলাম কিন্তু কোনো আগ্রহ দেখায়নি।  তাদের আগ্রহ বিদ্যুত্ ও অর্থনৈতিক অঞ্চলে।জাপান ইন্টারন্যাশনাল কো-অপারেশন এজেন্সির (জাইকা) কাছে আরও ঋণ সহায়তা চেয়েছেন পরিকল্পনামন্ত্রী। সোমবার বিকালে জাইকার প্রতিনিধি হিতোশি হিরাতার নেতৃত্বে তিন সদস্যের এক প্রতিনিধি দল পরিকল্পনামন্ত্রীর সঙ্গে বৈঠক করেন। বৈঠক শেষে সাংবাদিকদের পরিকল্পনামন্ত্রী বলেন, আমরা বলেছি, আপনারা আমাদের খুব পুরনো বন্ধু। আমরা আপনাদের সঙ্গে সম্পর্ক আরও গভীর করতে চাই। কোনো ঋণ পরিশোধে আমাদের সমস্যা হয়নি, আগামীতেও হবে না। মন্ত্রী জানান, এক্সপোর্ট প্রসেসিং জোন ও বিদ্যুতে তাদের আগ্রহ বেশি। আড়াইহাজারের কাছে একটা অর্থনৈতিক অঞ্চলের কাজ চলছে। এটার কাজ শিগগিরই শেষ করতে পারবে বলে তারা আশা করছে। এর মধ্যে তারা বিনিয়োগ আশা করেছে। সরকারি-বেসরকারি অংশিদারিত্বের (পিপিপি) আওতায় এটা তারা ডেভেলপ করে দিচ্ছে। আশা করা হচ্ছে, এর ফলে বিনিয়োগ বাড়বে। জাইকার সহায়তায় বাংলাদেশে ৪০টি উন্নয়ন প্রকল্প চলমান রয়েছে। মন্ত্রী বলেন, হলি আর্টিসানে দুর্ঘটনার পর উন্নয়ন প্রকল্প বাস্তবায়নে কিছুটা ধীর গতি ছিলো। এখন সেগুলো ভালো অগ্রগতিতে চলছে। তাদের নিরাপত্তার ব্যাপারে সরকার যে পদক্ষেপগুলো নিয়েছে, তাতে তারা সন্তুষ্ট। তিনি আরো বলেন, প্রাতিষ্ঠানিক সক্ষমতা বৃদ্ধির জন্য কিছু পরামর্শ দিচ্ছে। পরিকল্পনা প্রণয়ন যাতে আরো দ্রুত হয়, আমিও চাই, এটা আরও দ্রুত হোক। 



12151,27968
আন্তর্জাতিক স্বীকৃতি পেল স্কাই সিটি হোটেল
অন্যান্য
প্রকাশ : ১২ ফেব্রুয়ারি ২০১৯, ০০:০০
আন্তর্জাতিক স্বীকৃত পেয়েছে রাজধানীর স্কাই সিটি হোটেল। চারতারকামানের এ হোটেলের যাত্রা শুরু হয় ২০১৭ সালের মার্চে। শতকরা ৯৫ভাগ বিদেশি অতিথি এ হোটেলে অবস্থান করেন। অনলাইন মূল্যায়নের ভিত্তিতে বুকিং পোর্টাল বুকিং ডট কম গেস্ট রিভিউ অ্যাওয়ার্ড এবং এক্সপেডিয়া গেস্ট রেটিং অ্যাওয়ার্ড নামে সম্মাননা স্মারক দিয়েছে। - প্রেস বিজ্ঞপ্তি 



12152,27969
ডিএসইতে সূচক ও লেনদেন কমেছে
অন্যান্য
প্রকাশ : ১২ ফেব্রুয়ারি ২০১৯, ০০:০০
ইত্তেফাক রিপোর্ট ঢাকা স্টক এক্সচেঞ্জে (ডিএসই) সূচকের সঙ্গে গতকাল সোমবার লেনদেনও কমেছে। তবে দর বৃদ্ধির শীর্ষে ছিল বীমা খাতের প্রতিষ্ঠানগুলো। গতকাল ডিএসইতে মোট ৩৪৫টি কোমপানির ১৬ কোটি ২১ লাখ ৬৩ হাজার ৮৮৪টি শেয়ার ও মিউচ্যুয়াল ফান্ডের লেনদেন হয়েছে। ডিএসইতে মোট লেনদেনের পরিমাণ ৭১৯ কোটি ১৩ লাখ ১৬ হাজার টাকা। যা আগের দিন থেকে ৯৩ কোটি টাকা কম। রবিবার লেনদেন হয়েছিল ৮১২ কোটি ৭৭ লাখ টাকার।বাজার বিশ্লেষণে দেখা যায়, গতকাল ডিএসই ব্রড ইনডেক্স আগের কার্যদিবসের চেয়ে ২৯ দশমিক ৮২ পয়েন্ট কমে ৫৭৩৩ দশমিক ৯১ পয়েন্ট, ডিএস-৩০ মূল্য সূচক ২১ দশমিক ৬৫ পয়েন্ট কমে ২০০৩ পয়েন্ট এবং ডিএসইএস শরীয়াহ সূচক ৮ দশমিক ৬৬ পয়েন্ট কমে ১৩১১ দশমিক ৬৩ পয়েন্টে দাঁড়িয়েছে। লেনদেনকৃত কোমপানির মধ্যে দাম বেড়েছে ১৫৫টির, কমেছে ১৫১টির এবং অপরিবর্তিত রয়েছে ৩৯টি কোম্পানির শেয়ার।টাকার অঙ্কে লেনদেনের শীর্ষে ছিল ইউনাইটেড পাওয়ার, মুন্নু সিরামিক, ডরিন পাওয়ার, ফরচুন সুজ, প্রভাতী ইন্সুরেন্স, বিএসসিসিএল, লিগেসি ফুটওয়্যার, স্টাইল ক্রাফট, জেএমআই সিরিঞ্জ ও গ্রামীণফোন।



12153,27970
প্রিমিয়ার ব্যাংকের নতুন ডিএমডি
অন্যান্য
প্রকাশ : ১২ ফেব্রুয়ারি ২০১৯, ০০:০০
সমপ্রতি দি প্রিমিয়ার ব্যাংক লিমিটেডের নতুন উপ-ব্যবস্থাপনা পরিচালক (ডিএমডি) এবং জনসম্পদ বিভাগের প্রধান হিসেবে নিয়োগ পেয়েছেন মো. নাজিমউদ্দৌলা। এর আগে তিনি শাহ্জালাল ইসলামী ব্যাংক লিমিটেডে ছিলেন। তিনি ১৯৮৭ সালে বাংলাদেশ শিল্প (বর্তমানে বিডিবিএল) ব্যাংকে ব্যাংকিং ক্যারিয়ার শুরু করেন। - প্রেস বিজ্ঞপ্তি



12154,27971
সহজ’র হেলমেট বিতরণ ক্যাম্পেইন
অন্যান্য
প্রকাশ : ১২ ফেব্রুয়ারি ২০১৯, ০০:০০
মোটরসাইকেল রাইডারদের মাঝে ৭ হাজার হেলমেট বিতরণ শুরু করেছে সহজ। প্রতিদিন সকাল ১১টা থেকে সন্ধ্যা ৭টা পর্যন্ত ক্যারাভ্যানে করে মাসব্যাপী হেলমেট বিতরণের এ কার্যক্রম চলবে। ক্যাম্পেইনের আওতায় সহজ ঢাকা শহরের গুরুত্বপূর্ণ এলাকা যেমন- তেজগাঁও, ধানমন্ডি, মোহাম্মদপুর, মতিঝিল, উত্তরা ও মিরপুরে হেলমেট বিতরণ করবে। এ ক্যাম্পেইন নিয়ে সহজ-এর প্রতিষ্ঠাতা ও ব্যবস্থাপনা পরিচালক মালিহা কাদির বলেন, নিরাপদ সড়ক সংক্রান্ত এই ক্যাম্পেইনটি সবার মাঝে সতর্কতা বৃদ্ধি করবে বলে আশা করছি। হেলমেট বিতরণ অনুষ্ঠানে সহজ-এর বিপণন পরিচালক শেজামী খলিল; লিড, রাইডার অ্যাকুইজিশন অ্যান্ড রিটেনশন মো. নওশাদ ফারহান এবং মার্কেটিং- এর অ্যাসিসটেন্ট ম্যানেজার সাকিব আহমাদ রাইফ উপস্থিত ছিলেন। - প্রেস বিজ্ঞপ্তি 



12155,27972
স্থানীয় মুদ্রাবাজার
অন্যান্য
প্রকাশ : ১২ ফেব্রুয়ারি ২০১৯, ০০:০০
১০-০২-২০১৯টিটি ক্রয় (টাকা)   মুদ্রা         বিসি বিক্রয় (টাকা)   ৮২.৯৫          ইউএস ডলার             ৮৩.৯৫১০৫.৯৮          ব্রিটিশ পাউন্ড             ১১১.৯৮  ৯২.৮৭              ইউরো                 ৯৮.৭৯   ০.৭৫           জাপানী ইয়েন              ০.৮০                      ৫৮.৮৩       অস্ট্রেলিয়ান ডলার           ৬১.০৮  ১০.৫৭           হংকং ডলার              ১০.৭০  ৬১.১২          সিঙ্গাপুর ডলার             ৬৩.১৩  ৬২.৪০        কানাডিয়ান ডলার           ৬৩.১৮   ১.১৩           ইন্ডিয়ার রুপি               ১.১৮  ২২.০৭          সৌদি রিয়েল             ২২.৩৯  ২০.৩৩      মালয়েশিয়া রিঙ্গিত          ২০.৬৩সূত্র :এনসিসি ব্যাংক লি.  



12156,27973
রাজশাহীতে হেরোইনসহ মা-মেয়ে গ্রেপ্তার
সারাদেশ
প্রকাশ : ১১ ফেব্রুয়ারি ২০১৯, ২১:৪৩
রাজশাহীর গোদাগাড়ীতে র‌্যাবের অভিযানে প্রায় দুই কোটি টাকা মূল্যের হেরোইন উদ্ধার করা হয়েছে। এ ঘটনায় গ্রেপ্তার করা হয়েছে তিনজন মাদক ব্যবসায়ীকে।সোমবার বিকাল চারটায় উপজেলার জাহানাবাদ গ্রামে অভিযান চালিয়ে তাদের গ্রেপ্তার ও হেরোইন জব্দ করা হয়। জানা যায়, র‌্যাব-৫ রাজশাহীর সিপিএসসি, মোল্লাপাড়া ক্যাম্পের একটি দল গোপন সংবাদের ভিত্তিতে গোদাগাড়ী উপজেলার জাহানাবাদ গ্রামের মো. উজ্জ্বলের বাড়িতে অভিযান চালায়। এ সময় ২ কেজি ২০০ গ্রাম হেরোইনসহ উজ্জ্বলের স্ত্রী মোছা. জান্নাতুন নেসা (৪০), মেয়ে মরিয়ম খাতুন (১৪) ও একই গ্রামের মানসুর রহমানের ছেলে মো. আল আমিন (২৪) কে গ্রেপ্তার করা হয়।আরো পড়ুন: আবারও বর্বর পুলিশ, গলায় সাপ জড়িয়ে জেরাআটককৃতদের বিরুদ্ধে গোদাগাড়ী থানায় মাদকদ্রব্য নিয়ন্ত্রণ আইনে মামলা রুজু করা হয়েছে। ইত্তেফাক/অনি



12157,27974
কেন এই বেপরোয়া মনোভাব?
অন্যান্য
প্রকাশ : ১২ ফেব্রুয়ারি ২০১৯, ০০:০০
রেলপথেও রক্তক্ষরণ থামিতেছে না। একের পর এক মর্মান্তিক মৃত্যুর ঘটনা ঘটিতেছে— যাহা একটু দায়িত্বশীলতা ও সচেতনতার মাধ্যমে সহজেই প্রতিরোধযোগ্য। সর্বশেষ গত বৃহস্পতিবার রাত্রে চট্টগ্রামের কদমতলী রেলক্রসিং এলাকায় ট্রেনে কাটা পড়িয়া ঘটনাস্থলেই প্রাণ হারাইয়াছেন এক হতভাগ্য মা। মায়ের কোলে থাকা দুই মাস বয়সী শিশুসন্তানটি প্রাণে বাঁচিয়া গেলেও তাহার পা কাটা পড়িয়াছে। জীবন সংকটমুক্ত নহে। চট্টগ্রাম রেলওয়ে থানা পুলিশের প্রদত্ত তথ্য অনুযায়ী, নিহত রোকসানা আক্তার চট্টগ্রাম রেলওয়ে স্টেশন এলাকায় রেললাইনসংলগ্ন ঝুপড়ি ঘরে থাকিতেন। দুর্ঘটনায় দ্বিখণ্ডিত হইয়া গিয়াছে তাহার শরীর। কাকতালীয়ভাবে খবরটি যেদিন সংবাদপত্রে প্রকাশিত হয়, সেদিনই ইত্তেফাকে নারায়ণগঞ্জে রেলক্রসিং পারাপারের একটি সচিত্র প্রতিবেদন প্রকাশিত হইয়াছে। ছবিতে দেখা যায়, দ্রুতগতির একটি ট্রেন প্রায় ঘাড়ের উপর আসিয়া পড়িয়াছে। লেভেল ক্রসিংয়ের দায়িত্বে থাকা গেটম্যান দু’দিকেই ক্রসবার নামাইয়া রাখিয়াছেন। কিন্তু সকল সতর্কবার্তা উপেক্ষা করিয়া সেই অবস্থায় সাইকেলসহ এক ব্যক্তি রেলক্রসিং পার হইতেছেন। ছবিটি দেখিয়া শিহরিত হইতে হয়। আমাদের নারায়ণগঞ্জ প্রতিনিধি জানাইয়াছেন যে, নারায়ণগঞ্জের ১নং রেলগেট, ২নং রেলগেট, বালুর মাঠ, গলাচিপা, পালপাড়া কিংবা চাষাড়া রেলগেটসহ নগরীর প্রতিটি রেলক্রসিংয়ে একই চিত্র। যাহার যেখানে ইচ্ছা, যেভাবে ইচ্ছা ধাবমান ট্রেনের সামনে দিয়া রেললাইন পার হইতেছে। এমনকি নিজের জীবনের প্রতি যে মমত্ববোধ থাকা দরকার তাহাও যেন উধাও হইয়া গিয়াছে! প্রশ্ন হইল, কেন এই বেপরোয়া মনোভাব? কোথায় ইহার শিকড়? লক্ষণীয় যে, কেবল চট্টগ্রাম কিংবা নারায়ণগঞ্জই নহে, সারা দেশের চিত্রই অভিন্ন। খোদ রাজধানী ঢাকায় ব্যস্ত রেললাইনের পাশ ঘেঁষিয়া এমনভাবে বসতি, বাজার এবং হরেক রকম দোকানপাট ও স্থাপনা গড়িয়া তোলা হইয়াছে যে, চলন্ত ট্রেনগুলিকে হলিউডি সিনেমার অবাস্তব কোনো ভৌতিক দৃশ্য বলিয়া ভ্রম হইতে পারে। রেললাইনের উপর বসা বাজারে বড় ধরনের দুর্ঘটনাও ঘটিয়াছে। কিন্তু বাজার, বস্তি, দোকানপাট সবই আগের মতোই আছে। ফলে যাহা হইবার তাহাই হইতেছে। প্রায়শ দুর্ঘটনায় ঝরিয়া পড়িতেছে বহু তাজা প্রাণ। কিন্তু কী পথচারী কী জনগণ কী রেল কর্তৃপক্ষ— কোনো পক্ষেরই কোনো প্রকার বোধোদয় হইতেছে না। রেলপথের সুরক্ষায় সুনির্দিষ্ট আইন আছে, আছে প্রশাসন। সেই প্রশাসনের চোখের সম্মুখেই সব হইতেছে। কাহারা রেলের জায়গা দখল করিতেছে, কীভাবে করিতেছে— তাহা কাহারও অজানা নহে। পরিতাপের বিষয় হইল, দেশ আগাইয়া যাইতেছে— সরকার বদলাইতেছে, কিন্তু সর্বব্যাপী এই অনিয়ম ও বিশৃঙ্খলার জটাজাল হইতে আমাদের মুক্তি মিলিতেছে না। কারণ এই ক্ষেত্রে যাহা ঘটিতেছে তাহাকে সমাজ ও রাষ্ট্রের প্রায় প্রতিটি ক্ষেত্রে বিরাজমান বিশৃঙ্খলা হইতে আলাদা করিয়া দেখিবার কোনো অবকাশ নাই। বরং ইহাও সেই বটবৃক্ষেরই শিকড়বাকড় মাত্র। আমরা বরাবরই বলিয়া আসিতেছি যে, সর্বক্ষেত্রে শৃঙ্খলা আনা না গেলে সড়ক-মহাসড়কের মতো রেলপথও রক্তাক্ত হইতেই থাকিবে। ইহা হইতে পরিত্রাণ পাইতে হইলে প্রথমত নিজেদের সচেতন ও দায়িত্বশীল হইতে হইবে এবং সর্বোপরি পরিবার ও শিক্ষা প্রতিষ্ঠানসহ প্রতিটি ক্ষেত্রে ইহার অনুশীলন অব্যাহত রাখিতে হইবে।    



12158,27975
সকল অস্থায়ী ব্রিজের অবসান হউক
অন্যান্য
প্রকাশ : ১২ ফেব্রুয়ারি ২০১৯, ০০:০০
সারাদেশে একের পর এক বেইলি ব্রিজ ভাঙিয়া পড়িবার সংবাদ প্রকাশিত হইতেছে। ইহা লইয়া আমরা বহুবার সম্পাদকীয় লিখিয়াছি। তবে যতদিন না প্রধানমন্ত্রীর কথামতো ব্যাপক ভিত্তিতে বেইলি ব্রিজের স্থলে স্থায়ী পাকা ব্রিজ নির্মিত না হইতেছে, ততদিন ইহা লইয়া আমাদের লিখিয়াই যাইতে হইবে বলিয়া প্রতীয়মান হইতেছে। বেইলি ব্রিজসংক্রান্ত সর্বশেষ যে খবরটি প্রকাশিত হইয়াছে তাহা অত্যন্ত মর্মান্তিক। সুনামগঞ্জের বিশ্বম্ভরপুর উপজেলায় ৪০ টন রড বোঝাই একটি একটি ট্রাক বেইলি ব্রিজে উঠিবা মাত্রই তাহা ভাঙিয়া খাদে পড়িয়া যায়। ইহাতে ট্রাকের হেলপারসহ দুইজন নিহত হইয়াছেন। আহত হইয়াছেন আরও তিনজন। ইহা গত বৃহস্পতিবারের ঘটনা। যেখানে বেইলি ব্রিজের উপর দিয়া পাঁচ টনের বেশি মালামাল নেওয়া নিষিদ্ধ, সেখানে ৪০ টনের ট্রাক উঠিল কিভাবে? ইহা কি সংশ্লিষ্ট ব্যক্তিদের চরম দায়িত্বহীনতার পরিচয় নহে?বেইলি ব্রিজ একটি অস্থায়ী ব্রিজ। দ্বিতীয় বিশ্বযুদ্ধের সময় ব্রিটিশ সামরিক বাহিনীর মাধ্যমে এই ধরনের ব্রিজের প্রচলন হয়। ইহার মডেল তৈরি করেন ব্রিটিশ কর্মকর্তা ডোনাল্ড বেইলি এবং তাহার নামেই এই ধরনের ব্রিজের নামকরণ করা হয়। যেহেতু ইহা অস্থায়ী ব্রিজ, তাই স্বাভাবিকভাবে ইহা ভারী যানবাহন চলাচলের উপযোগী নহে। একে তো আমাদের অধিকাংশ বেইলি ব্রিজ মেয়াদোত্তীর্ণ ও বয়স ২৫-৩০ বত্সরের বেশি, তাহার উপর যদি একের পর এক মাত্রাতিরিক্ত মালবাহী ভারী যানবাহন চলিতেই থাকে, তাহা হইলে ব্রিজগুলি ভাঙিয়া পড়াটাই স্বাভাবিক। পত্র-পত্রিকায় প্রকাশিত আরেকটি সংবাদে বলা হইয়াছে যে, নোয়াখালীর সুবর্ণচর ও লক্ষ্মীপুরের রামগতি উপজেলার সীমান্তবর্তী ও দুই জেলার মধ্যে সংযোগ রক্ষাকারী যে বেইলি ব্রিজটি রহিয়াছে, তাহা যেকোনো সময় ভাঙিয়া পড়িতে পারে। কেননা ব্রিজটি দীর্ঘ এক যুগ ধরিয়া সংস্কার না করায় তাহা বর্তমানে পরিণত হইয়াছে মরণফাঁদে । সেতুটির উপরের স্টিল পাটাতনে মরিচা ধরিয়া বিভিন্ন স্থানে সৃষ্টি হইয়াছে বড় বড় গর্ত। ফলে যানবাহন তো দূরের কথা, পায়ে হাঁটিয়া চলাও মুশকিল। যাহারা উপায়ন্তর না দেখিয়া এখনো এই ব্রিজ ব্যবহার করিতেছেন, তাহারা যেকোনো সময় সুনামগঞ্জের ঘটনার মতো যে সংবাদ শিরোনাম হইবেন না, তাহার কোনো নিশ্চয়তা নাই। জানা মতে, আমাদের দেশে চার সহস্রাধিক ঝুঁকিপূর্ণ বেইলি ব্রিজ রহিয়াছে। এখন এইগুলি হয়  দ্রুত সংস্কার করিতে হইবে, নতুবা নূতন পাকা ব্রিজ নির্মাণ করিতে হইবে। এইক্ষেত্রে সুবিধা হইল, আমাদের অধিকাংশ বেইলি ব্রিজ আরসিসি পিলারের উপর নির্মিত হইয়াছে। এইজন্য সেখানে পাকা ব্রিজ নির্মাণ করাই অধিক যুক্তিযুক্ত। বাংলাদেশ অর্থনৈতিক উন্নয়নের মহাসড়কে থাকিবার কারণে এই ধরনের অস্থায়ী ব্রিজ আজ অপ্রাসঙ্গিক। তাহাছাড়া প্রধানমন্ত্রী নিজেই ইহার আগে বলিয়াছেন যে, দেশে আর বেইলি ব্রিজ থাকিবে না, তদস্থলে নির্মিত হইবে কংক্রটের স্থায়ী ব্রিজ। আমরা শীঘ্রই তাহার এই চাওয়া-পাওয়ার বাস্তবায়ন দেখিতে চাই। এই ব্যাপারে স্থানীয় জনপ্রতিনিধিদের অবশ্যই সক্রিয় ভূমিকা পালন করিতে হইবে। সাধারণত ইস্পাতের কাঠামোতে তৈরি করা বেইলি ব্রিজ নানা কারণে দুর্ঘটনাপ্রবণ। অতএব, বেইলি ব্রিজ, বাঁশের সাঁকোসহ সকল অস্থায়ী ব্রিজের অবসান হউক অবিলম্বে। 



12159,27976
পানিসম্পদ, নদী ও সেচ ব্যবস্থাপনা এবং জীববৈচিত্র্য সংরক্ষণ
অন্যান্য
প্রকাশ : ১২ ফেব্রুয়ারি ২০১৯, ০০:০০
বাংলাদেশের মহামান্য হাইকোর্ট একটি ঐতিহাসিক রায় দিয়েছেন ৩ ফেব্রুয়ারি। রায়ে মহামান্য হাইকোর্ট দেশের নদীসমূহকে ‘জীবন্ত সত্তা’ হিসেবে ঘোষণা করেছেন। নিউজিল্যান্ড, বলিভিয়া এবং ভারতে ইতোমধ্যেই এ জাতীয় রায় ঘোষণার নজির রয়েছে। এটি নিঃসন্দেহে বাংলাদেশে নদী ও পানিসম্পদ ব্যবস্থাপনায় অত্যন্ত সহায়ক হবে এবং নদী ও পানিসম্পদ রক্ষায় একটি সুদৃঢ় আইনি ভিত্তি প্রতিষ্ঠা করবে।২০১৮ সালের সেপ্টেম্বরে বাংলাদেশ সরকার কর্তৃক গৃহীত ‘বাংলাদেশ ব-দ্বীপ পরিকল্পনা ২১০০’-এর মূল উপজীব্য হলো নদী ও পানিসম্পদ ব্যবস্থাপনা। দেশের পানিসম্পদের যথাযথ ব্যবহার করে জলবায়ু পরিবর্তনের ক্ষতিকর প্রভাব বিবেচনায় রেখে আর্থ-সামাজিক উন্নয়ন ত্বরান্বিত এবং নিশ্চিত করার লক্ষ্যেই শতবর্ষী এ মহাপরিকল্পনা প্রণয়ন করা হয়েছে। কেউ কেউ মহামান্য হাইকোর্টের এ রায়ের প্রতিক্রিয়া দিতে গিয়ে ‘বাংলাদেশ ব-দ্বীপ পরিকল্পনা ২১০০’র প্রসঙ্গ টেনে এতে প্রস্তাবিত পদ্মা এবং ব্রহ্মপুত্র ব্যারেজ নির্মাণ প্রস্তাবের বিরোধিতা করে এতে মহামান্য হাইকোর্টের রায়ের লঙ্ঘন হবে মর্মে মন্তব্য করেছেন। একইসাথে ইতোমধ্যে গত কয়েক দশকে পর্যায়ক্রমে স্থাপিত তিস্তা ব্যারেজ, প্রায় ৬০ বছরের আগে স্থাপিত কাপ্তাই বাঁধ ও প্রাকৃতিক দুর্যোগ ও জলোচ্ছ্বাস এবং জীবন ও সম্পদ রক্ষার জন্য গড়ে তোলা ১৩৯টি পোল্ডার এ লঙ্ঘনের আওতায় এসেছে বলে মতামত দিয়েছেন।মানবসভ্যতার ইতিহাসে গত শতকের সত্তরের দশক পর্যন্ত উন্নয়নের ধারায় ভৌত কাঠামোগত বিস্ময়কর পরিবর্তন সাধিত হয়েছে। সেই উন্নয়ন পরিক্রমায় টেকসই উন্নয়নের ধারণাটি ১৯৮০-এর শুরুর দিক থেকে এখন পর্যন্ত রাষ্ট্রীয়, আঞ্চলিক এবং আন্তর্জাতিকভাবে আলোচনায় প্রাধান্য পেয়েছে। যার সর্বশেষ রূপ টেকসই উন্নয়ন লক্ষ্যমাত্রা। টেকসই উন্নয়ন লক্ষ্যমাত্রা অর্জনে বাংলাদেশ বদ্ধপরিকর। অন্যভাবে বলা যায়, কেবলমাত্র ২০৩০ সাল পর্যন্ত নয় বরং ২১০০ সাল পর্যন্ত দেশের টেকসই উন্নয়ন নিশ্চিত করার লক্ষ্যেই ব-দ্বীপ পরিকল্পনা ২১০০ গ্রহণ করা হয়েছে। মাননীয় প্রধানমন্ত্রীর ভাষায়— ‘আগামী ১০০ বছরে বাংলাদেশকে এগিয়ে নিয়ে যাওয়ার পরিকল্পনাই বাংলাদেশ ব-দ্বীপ পরিকল্পনা ২১০০। ২১০০ সালে বাংলাদেশকে যেভাবে গড়তে চাই সেভাবেই আমরা ব-দ্বীপ পরিকল্পনা প্রণয়ন করেছি’।প্রতিক্রিয়ায় ব্যারেজ, পোল্ডার এবং বাঁধসহ নদী ব্যবস্থাপনা সংক্রান্ত যেকোনো স্থাপনা নির্মাণের বিষয়টি রায়ের লঙ্ঘন বলা হয়েছে— যা রায় পর্যালোচনায় দেখা যায়, সমালোচকদের অতিশয়োক্তি। কে না জানে, স্বপ্নের পদ্মা সেতু বাংলাদেশের জিডিপিতে কমপক্ষে ১% যোগ করবে। আর পদ্মা সেতু নির্মাণের ক্ষেত্রে পরিবেশগত প্রভাবকে ন্যূনতম রাখার লক্ষ্যে দেশের প্রথিতযশা বিজ্ঞানী এবং পরিবেশবিদরা কাজ করে যাচ্ছেন। যেকোনো উন্নয়নই প্রকৃতির স্বাভাবিকতাকে প্রভাবিত করে। কিছু ধ্বংস না করে বৃহত্তর সৃষ্টি সম্ভব হয় না। প্রাকৃতিক সম্পদের ব্যবহার ছাড়া উন্নয়ন কল্পনা করা যায় না। টেকসই উন্নয়নের লক্ষ্য হলো পরিবেশের ন্যূনতম পরিবর্তন বা ক্ষতি সাধন করে উন্নয়ন। ব-দ্বীপ পরিকল্পনা ২১০০তে ঠিক এ বিষয়টিতেই সবচেয়ে গুরুত্বারোপ করা হয়েছে। আলোচনাকারীদের মন্তব্য অনুযায়ী যদি মহামান্য হাইকোর্টের ঐতিহাসিক রায়ের কারণে কোনো নদীর ওপর পরিবেশবান্ধব স্থাপনাও তৈরি না করা যায়, তবে তা অবাস্তব হবে বলেই মনে হয়। নিউজিল্যান্ড, বলিভিয়া বা ভারতে একইভাবে বাংলাদেশের আগে নদীকে জীবন্ত সত্তা হিসেবে ঘোষণার পর নদীর ওপর সেতু বা অন্য কোনো অবকাঠামো নির্মাণ বন্ধ হয়ে গেছে এমন নজির নেই। একপেশে মতামত প্রদানকারীদের বক্তব্য মেনে নিলে যুক্তরাষ্ট্রসহ পৃথিবীর বিভিন্ন দেশে নদীর উপর গড়ে উঠা হাজার হাজার সেতু ধ্বংস করে দিতে হবে। দক্ষিণ কোরিয়ার বৃহত্তম ইঞ্চিয়ন ব্রিজ, মালয়েশিয়ার পেনাং ব্রিজ, বাংলাদেশে বঙ্গবন্ধু ব্রিজসহ নদীর উপর সকল রেল সেতু ও ব্রিজ ভেঙে দিতে হবে। যথাযথ সমীক্ষার পর যেকোনো প্রয়োজনীয় স্থাপনা অবশ্যই করা যাবে—যদি উন্নয়নকে স্থবির না করতে চাই। দ্রুততর যোগাযোগ এবং বন্যা ও অন্যান্য প্রাকৃতিক দুর্যোগের হাত থেকে জীবন-জীবিকা রক্ষায় নদী ও পানিসম্পদের সুষ্ঠু ও পরিবেশবান্ধব ব্যবস্থাপনার কোনো বিকল্প আছে বলে মনে হয় না।জাতীয় অর্থনৈতিক পরিষদ (এনইসি) কর্তৃক অনুমোদিত প্রায় শতবর্ষী ‘বাংলাদেশ ব-দ্বীপ পরিকল্পনা ২১০০’-এর অভিলক্ষ্য হল: “দৃঢ়, সমন্বিত ও সময়ের সাথে পরিবর্তনশীল কার্যকরী কৌশল অবলম্ব্বন এবং পানিসম্পদ ব্যবস্থাপনায় ন্যায়সঙ্গত সুশাসন প্রতিষ্ঠার মাধ্যমে প্রাকৃতিক দুর্যোগ, জলবায়ু পরিবর্তনজনিত অভিঘাত এবং অন্যান্য ব-দ্বীপ সংক্রান্ত সমস্যা মোকাবিলা করে দীর্ঘমেয়াদে পানি ও খাদ্য নিরাপত্তা, অর্থনৈতিক প্রবৃদ্ধি ও পরিবেশগত স্থিতিশীলতা নিশ্চিতকরণ”। অর্থাত্ দীর্ঘমেয়াদে জলবায়ু পরিবর্তনজনিত অভিঘাত মোকাবেলা করে এবং প্রাকৃতিক দুর্যোগের ক্ষয়ক্ষতি প্রশমনের মাধ্যমে দেশের সুষ্ঠু পানিসম্পদ ব্যবস্থাপনার মাধ্যমে নিরাপদ জলবায়ু অভিঘাতসহিষ্ণু সমৃদ্ধশালী ব-দ্বীপ গড়ে তোলাই এ পরিকল্পনার মূল উপজীব্য।ব-দ্বীপ পরিকল্পনায় জাতীয় পর্যায়ে দু’টি কৌশল স্থির করা হয়েছে। এর একটি হলো ‘বন্যা ব্যবস্থাপনা’ অন্যটি হলো ‘স্বাদু পানির লভ্যতা’। অন্যদিকে পারস্পরিক সম্পর্কযুক্ত বিষয়ের মধ্যে অন্যদের সাথে ‘আন্তঃদেশীয় পানি ব্যবস্থাপনা’ এবং ‘গতিশীল আভ্যন্তরীণ নৌ-পরিবহন ব্যবস্থা’ অন্তর্ভুক্ত। এছাড়া, টেকসই নির্দিষ্ট কৌশলসমূহের সবকটিতেই পানিসম্পদ ও নদী ব্যবস্থাপনা বিষয়ক কর্মকৌশল ও কার্যক্রম স্থান পেয়েছে। ব-দ্বীপ পরিকল্পনা প্রণয়নের পূর্বে প্রায় আড়াই বছর সময় নিয়ে সংশ্লিষ্ট বিভিন্ন বিষয়ে অভিজ্ঞ যোগ্যতম ব্যক্তিদের নিয়ে ২৬টি গবেষণা সম্পাদন করা হয়েছে, যার ওপর ভিত্তি করে মূল পরিকল্পনা প্রণয়ন করা হয়েছে। এ ২৬টি গবেষণার মধ্যে ১০টি গবেষণায় সরাসরিভাবে পানিসম্পদ ব্যবস্থাপনা, সেচ ব্যবস্থাপনা, নদী ব্যবস্থাপনা, জলপথ পুনরুদ্ধার এবং জীববৈচিত্র্য সংশ্লিষ্ট। পানিসম্পদের ব্যবহার; নদী ব্যবস্থাপনা; ভূ-গর্ভস্থ পানি; পানি সরবরাহ ও পয়ঃনিষ্কাশন; আঞ্চলিক সহযোগিতা; টেকসই যোগাযোগ ব্যবস্থা ও অবকাঠামো; মেঘনা অববাহিকা উন্নয়ন; বাস্তুতন্ত্র, কৃষি ও খাদ্য নিরাপত্তা এবং বাংলাদেশের বিগত ৬০ বছরের পানিসম্পদ ব্যবস্থাপনা সংক্রান্ত অভিজ্ঞতার বিশ্লেষণ রয়েছে গবেষণাগুলোতে।সুষ্ঠু পানিসম্পদ ব্যবস্থাপনার ক্ষেত্রে বাংলাদেশের জন্য একটি বড় চ্যালেঞ্জ হলো— শুষ্ক মৌসুমে সেচ ব্যবস্থা ও পানির স্বল্প লভ্যতা। বরেন্দ্রসহ দেশের অন্যান্য অঞ্চলে বোরো চাষে শুষ্ক মৌসুমে ভূ-গর্ভস্থ পানির ব্যবহার অত্যধিক। আর এ জন্যেই সরকার অধিকতর হারে ভূ-উপরিস্থ পানি ব্যবহারের ওপর জোর দিয়েছে। ব-দ্বীপ পরিকল্পনায় শুষ্ক মৌসুমে পানি ও সেচ ব্যবস্থাপনা যথেষ্ট গুরুত্ব দিয়ে বিবেচিত হয়েছে।গঙ্গা-ব্রহ্মপুত্র-মেঘনা অববাহিকায় মাত্র সাত ভাগ বাংলাদেশের ভৌগোলিক সীমার মধ্যে হলেও এ অববাহিকার মোট প্রবাহের ৯৩ ভাগ এ দেশের ওপর দিয়ে প্রবাহিত হয়ে বঙ্গোপসাগরে মেশে। আর এ প্রবাহ মোট ১-১.৪ বিলিয়ন টন পলি বয়ে নিয়ে আসে। সমস্যার জায়গাটি হলো এ প্রবাহের সিংহভাগই হয় বর্ষা মৌসুমে। কাজেই শুষ্ক মৌসুমে দেশের বিভিন্ন অঞ্চলে বিশেষ করে বরেন্দ্র এলাকায় পানির স্বল্পতা দেখা দিয়ে থাকে যাকে কৃষিজনিত খরা বলা হয়। ব-দ্বীপ পরিকল্পনায় এ বিষয়টি যথেষ্ট গুরুত্ব দিয়ে বেশ কিছু কৌশল ও কর্মপরিকল্পনা নির্ধারণ করা হয়েছে। বরেন্দ্র এলাকায় পানির চাহিদা এবং জোগানের ভারসাম্য রক্ষার ওপর গুরুত্ব প্রদান করা হয়েছে।দেশে বিদ্যমান প্রাকৃতিক জলপথসমূহ পুনরুদ্ধারের জন্যও এ মহাপরিকল্পনায় বেশ কিছু কৌশল ও কর্মপরিকল্পনা নির্ধারণ করা হয়েছে। অনেকেই জানেন, এ দেশে বর্ষা মৌসুমে প্রাকৃতিক জলপথের পরিমাণ বেড়ে দাঁড়ায় ২৪ হাজার কিলোমিটারে, যা শুষ্ক মৌসুমে কমে গিয়ে হয় প্রায় ছয় হাজার কিলোমিটার। পরিবেশবান্ধব ও সাশ্রয়ী এ জলপথ ব্যবহার করে পণ্য ও যাত্রী পারাপারের বিষয়টি এ মহাপরিকল্পনায় গ্রহণ করা হয়েছে।ব-দ্বীপ পরিকল্পনায় কেবলমাত্র পানি ও নদী সম্পদ ব্যবস্থাপনাকেই গুরুত্ব প্রদান করা হয়নি, একইসাথে জীববৈচিত্র্য সংরক্ষণ এবং ইকোসিস্টেম সার্ভিসের বিষয়টিও যথেষ্ট গুরুত্ব পেয়েছে। কাপ্তাই পানি বিদ্যুত্ কেন্দ্র থেকে সবচেয়ে কম খরচে আমরা বিদ্যুত্ পেয়ে থাকি। এটা ভেঙে দেওয়ার প্রস্তাব হাস্যকর। জলাভূমির প্রাকৃতিক সম্পদের যথেচ্ছ ব্যবহার নিয়ন্ত্রণের উপর গুরুত্ব আরোপ করা হয়েছে।বন্যা ব্যবস্থাপনা ও স্বাদু পানির লভ্যতার বিষয়টি এ মহাপরিকল্পনায় ৩টি মূলনীতির ওপর প্রতিষ্ঠিত। এগুলো হলো, পরিবেশের বিপর্যয় না করে অর্থনৈতিক উন্নয়ন সহায়ক কৌশল; প্রাকৃতিক সম্পদের সর্বোত্তম ব্যবহার করে জলবায়ু পরিবর্তন অভিঘাতসহিষ্ণু বাংলাদেশ গড়ে তোলা; এবং সকলের অংশগ্রহণে জলবায়ু পরিবর্তন অভিঘাত সহিষ্ণুতার ওপর ভিত্তি করে উন্নয়ন।বন্যা ব্যবস্থাপনা ও স্বাদু পানির লভ্যতা নিশ্চিতকল্পে জাতীয় পর্যায়ে বেশকিছু কৌশল ও কার্যক্রম এ মহাপরিকল্পনায় গুরুত্ব দেওয়া হয়েছে। স্থানীয় পর্যায়ের বিদ্যমান জলাধার (খাল, পুকুর, বাঁওড়) পুনঃখনন এবং সংরক্ষণের মাধ্যমে স্থানীয়ভাবে পানি সংরক্ষণ এবং বৃষ্টির পানি সংরক্ষণ; সম্ভাব্যতা জরিপের মাধ্যমে রাবার বাঁধ নির্মাণের জন্য স্থান নির্বাচন; আঞ্চলিক নদ-নদীগুলোর প্রবাহ বৃদ্ধিতে পদক্ষেপ গ্রহণ; নদী ও জলাভূমি পুনরুদ্ধার এবং জীব-বৈচিত্র্যের গুরুত্ব প্রদান; এবং ভূ-গর্ভস্থ পানি ব্যবহারে কড়াকড়ি আরোপ এবং সংরক্ষণ ইত্যাদি এ মহাপরিকল্পনায় গুরুত্বের সঙ্গে স্থান পেয়েছে।বলা যায়, ‘বাংলাদেশ ব-দ্বীপ পরিকল্পনা ২১০০’ দেশের পানি ও প্রাকৃতিক সম্পদের সুষ্ঠু ব্যবহারের মাধ্যমে জলবায়ু পরিবর্তনের অভিঘাত ও প্রাকৃতিক দুর্যোগের ক্ষয়ক্ষতি মোকাবিলা করে অব্যাহত আর্থ-সামাজিক উন্নয়ন অভিযাত্রার জন্য পরিবেশ বিজ্ঞানী ও অর্থনীতিবিদদের প্রণীত একটি সমন্বিত পথ নকশা। এতে নদী ও প্রকৃতিকে যতদূর সম্ভব তার স্বাভাবিকতায় রেখে অর্থনৈতিক উন্নয়নের কথা বলা হয়েছে। এ পরিকল্পনায় ‘প্রকৃতির সঙ্গে বসবাস’, ‘স্বাভাবিক নদী প্রবাহের স্বাভাবিক সংস্থান’, ‘দূষণকারী কর্তৃক দূষণব্যয় প্রদান’, ‘পরে কোনো অনুশোচনা নয়’ এরূপ নীতি ও কার্যক্রম পালনের বিষয়ে দৃঢ় অবস্থান অনুসরণ করা হয়েছে। প্রায় সাড়ে ৪ বছর সময় নিয়ে স্থানীয়, আঞ্চলিক, জাতীয় ও আন্তর্জাতিক পর্যায়ে বিশেষজ্ঞদের মতামতের ভিত্তিতে প্রণয়ন করা হয়েছে। প্রতিটি ধাপে দেশের কারিগরি বিশেষজ্ঞ এবং সরকারের নীতি-নির্ধারকের অনুমোদনে চূড়ান্ত হওয়া এ মহাপরিকল্পনার সফল বাস্তবায়ন এখন মূল লক্ষ্য। সরকারি, বেসরকারি ও সুশীল সমাজের সক্রিয় অংশগ্রহণ এবং সরকারি ও বেসরকারি অর্থায়নের মাধ্যমে দেশকে উত্তরোত্তর সমৃদ্ধির পথে এগিয়ে নিয়ে যেতে ‘বাংলাদেশ ব-দ্বীপ পরিকল্পনা ২১০০ সফল বাস্তবায়নের কোনো বিকল্প নেই।n লেখক: সদস্য (জ্যেষ্ঠ সচিব), সাধারণ অর্থনীতি বিভাগ, বাংলাদেশ পরিকল্পনা কমিশন  



12160,27977
সড়কে প্রতিকারহীন মৃত্যুর উত্সব
অন্যান্য
প্রকাশ : ১২ ফেব্রুয়ারি ২০১৯, ০০:০০
জয়া ফারহানানা, প্রতি বছর সড়কে কত হাজার মানুষ হত্যা হয়, আজ সে পরিসংখ্যান দেব না। পরিসংখ্যান সড়কে হত্যার দুঃখ বোঝাতে অক্ষম। যখন আমরা বলি, প্রতি বছর সড়কে পাঁচ হাজার দুর্ঘটনা ঘটে, চার হাজার মানুষ হত্যা হয়, আহত হয় তারও দ্বিগুণ, আর্থিক ক্ষতির পরিমাণ এত হাজার কোটি টাকা তখন আমরা কিছু সংখ্যাকেই উপস্থাপন করতে পারি মাত্র। সড়ক হত্যার ক্ষতি বোঝাতে পারি না। কোনো পরিবারে একজন সদস্যের মৃত্যু মানে সেই পরিবারটির মৃত্যু। আর সেই সদস্যটি যদি হয় শিশু তাহলে ক্ষতির ব্যথা এবং আঘাতের পরিমাণ টাকার অঙ্কে পরিমাপ করা যায় না। প্রত্যেকটি শিশু তার পরিবারে স্বপ্নের সলতে জ্বালিয়ে রাখে। সুচিও তেমন এক শিশু যে উত্তরার খোলা মাঠে প্রাণ ভরে খেলতে চেয়েছিল, শুনতে চেয়েছিল পাখিদের ডাক। কিন্তু এদেশের সড়ক ব্যবস্থাপনা এমনই বর্বর এমনই অমানবিক যা একটি শিশুর খুব ছোট্ট এই স্বপ্নটুকুও পূরণ হতে দেয় না। ঘাতক মাইক্রোবাসের ধাক্কা খেয়ে পড়ে যাওয়ার পর বাঁচার সম্ভাবনা থাকলেও বাঁচতে দেয় না। সড়কের এই বর্বর সংস্কৃতি কি অপ্রতিরোধ্য? হয়ত তাই।কারণ, সড়ক দুর্ঘটনা নিয়ে যত লেখা হয়েছে, যত বক্তৃতা, যত সভা সেমিনার গবেষণা, গোলটেবিল বৈঠক, সিম্পোজিয়াম, ওয়ার্কশপ, মানববন্ধন হয়েছে অন্য আর কোন সমস্যা নিয়ে তা হয়নি। কিন্তু সড়ক সংস্কৃতিতে ইতিবাচক পরিবর্তন আসেনি। না কমেছে ফিটনেসবিহীন যানবাহনের সংখ্যা, না প্রতিষ্ঠিত হয়েছে সড়কের শৃঙ্খলা, না কমেছে সড়কে হত্যার উত্সব। সড়কে যা চলে তাকে বিশৃঙ্খলা বা নৈরাজ্য বললে খুব কম বলা হয়। প্রকৃত অর্থে সড়কে যা চলে তার নাম বর্বরতা। সুচির কথাই ধরা যাক। ১০ বছরের শিশু সুচিকে ধাক্কা দেয়া মাইক্রোবাসটি যদি ন্যূনতম মানবিকতার পরিচয় দিত বেঁচে যেত একটি জীবন, একটি পরিবার। কিন্তু হত্যার সঙ্গে সংশ্লিষ্টদের বিবেক বোধ থাকে না, মানবিকতা থাকে না, কাণ্ডজ্ঞানও থাকে না। নইলে কেমন করে একটি জীবন্ত শিশুকে পুনর্বার চাকার তলে পিষ্ট করা যায়?দুই :বহুবার শুনেছি, সড়কের তুলনায় যানবাহন বেশি, শুনেছি রাস্তাঘাটের নানান ত্রুটিবিচ্যুতির কথা, ভুয়া লাইসেন্সধারী ১০ লাখ চালকের কথা। আবার বৈধ লাইসেন্স নিয়ে গাড়ি চালাচ্ছে এমন চালকদের ৩১ শতাংশের কোনো অনুমোদিত ইনস্টিটিউট থেকে প্রশিক্ষণ গ্রহণ না করার কথাও শুনেছি। অতএব, এই তালিকায় যখন তখন আমাদের যে কারো নাম যুক্ত হয়ে যেতে পারে। ২০১১ থেকে ২০২০ সালের মধ্যে জাতিসংঘের যেসব সদস্য দেশ সড়ক দুর্ঘটনা কমিয়ে আনার অঙ্গীকার করেছে, বাংলাদেশও আছে সে তালিকায়। সড়ক দুর্ঘটনা অর্ধেকে নামিয়ে আনার চুক্তিতে স্বাক্ষর করলেও, কীভাবে সেটা সম্ভব তার কোনো পরিকল্পনা নেই অথবা পরিকল্পন হয়তো আছে কিন্তু তার সুনির্দিষ্ট কোনো লক্ষণ দৃশ্যমান নয়।তিন :প্রতিকার ও প্রতিরোধ নেই জেনে এবং সেই আশঙ্কা নিয়েই আমরা সড়কে নামি প্রতিদিন। প্রতিদিন কেউ না কেউ এই নৈরাজ্যের বলি হয়। কিছু ক্ষেত্রে স্থবির নাগরিক টনক নড়ে ওঠে। দুর্ঘটনা বিশ্লেষকরা সংক্ষুব্ধ প্রশ্ন তোলেন। তারপর সব আগের মতোই চলতে থাকে।  রাজধানীর তিনটি প্রধান করিডোরের অন্যতম রামপুরা থেকে কুড়িল সড়কের দুইপাশে আলাদা লেন করার পরিকল্পনা করা হয়েছে রিকশাসহ অযান্ত্রিক যান চলাচলের জন্য। পরীক্ষামূলকভাবে চালুও হয়েছে এই লেন। কুড়িল রামপুরা সড়কের পাশের অংশ পার্কিং ও অন্যান্য কারণে প্রায় অব্যবহূত থাকে। কিন্তু এখন ওই অংশ অযান্ত্রিক যানবাহন চলাচলের জন্য নির্ধারণ করে দেয়ায় যান্ত্রিক ও অযান্ত্রিক যানবাহনের চলাচল বন্ধ হয়েছে। তাতে যান্ত্রিক যানবাহনের গতি বেড়েছে। আলাদা লেন চালুর পরীক্ষামূলক পর্যায়ে আশাজাগানিয়া সাফল্য অর্জিত হয়েছে। যেখানে-সেখানে রাস্তা পারাপার বন্ধ এবং ফুটপাত দখলমুক্ত হয়েছে। ট্রাফিক শৃঙ্খলা প্রতিষ্ঠিত হয়েছে। যেখানে সেখানে, সিগন্যালে অথবা মোড়ে এখন নাকি ট্রাফিককে ঘুষ নিতে দেখা যায় না। বড় বড় রাস্তায় ডিভাইডার তৈরি হয়েছে। শ্লথ গতির যানবাহন নিষিদ্ধ হয়েছে। জেব্রা ক্রসিংয়ের সম্পূর্ণ ব্যবস্থাও হবে খুব শিগগির। মেট্রো রেলের ব্যবস্থা হচ্ছে। এতে প্রতিদিন ৬০ হাজার যাত্রী চলাচল করতে পারবে। উত্তরা থেকে মিরপুর, সায়েদাবাদ যেতে সময় লাগবে মোটে ৪০ মিনিট। যানজটও আর থাকবে না নাকি। ২০১৯ সালে চালু হবে র্যাপিড ট্রানজিট [এম.আর.টি-৬]। জমে ওঠে  টক শো। তখন কারো কারো মনে হতে থাকে, বাহ্ সবাই তো বেশ তত্পর। সবই তো চলছে ঠিকঠাক। অনেকেই ভাবেন, উন্নয়নের মহাসড়কে তো পৌঁছেই গেলাম। কেউ কেউ অবশ্য হাই তোলেন। পরদিন টেলিভিশন পর্দায় আবার সড়ক দুর্ঘটনার ব্রেকিং নিউজ.. পত্রিকায় আবার দুর্ঘটনার সংবাদ... আবার কিছু মানুষের মৃত্যু.. আবার কিছু মানুষের সব হারিয়ে ফেলার করুণ ছবি.. কিছু আবেগময় সংবাদ শিরোনাম.. হা কপাল! আবার টক শো.. আবার সড়ক উন্নয়ন.. তারপর আবার যেই কে সেই.. এ এক অলঙ্ঘনীয় ভিসিয়াস সাইকেল... n লেখক: প্রাবন্ধিক 



12161,27978
ভালো-মন্দ বেছে নিতে শিখতে হবে
অন্যান্য
প্রকাশ : ১২ ফেব্রুয়ারি ২০১৯, ০০:০০
মোহম্মদ বায়েজিদহরহামেশাই দেখা যায় সামাজিক যোগাযোগ মাধ্যমে বা সোশ্যাল মিডিয়াতে কোনো না কোনো জিনিস হঠাত্ বেশ জনপ্রিয় হয়ে উঠেছে, সবাই তা নিয়ে কথা বলছে, সেই বিষয় নিয়ে অনেকেই নিজেদের স্ট্যাটাস আপডেট করছে, নিজেদের মাঝে তা নিয়ে আলোচনা করছে, ট্রল করছে ইত্যাদি। ভার্চুয়াল জগতের ভাষায় এটাকে ভাইরাল হওয়া বলে। গত এক বছরের হিসাব করলেই দেখা যাবে এরকম অসংখ্য জিনিস ভাইরাল হয়েছে সামাজিক যোগাযোগ মাধ্যমে বা ইউটিউবে এবং এর ব্যবহারকারীরা তা নিয়ে মাতামাতি করেছে। হঠাত্ করেই বিশেষ কোনো কথা বা ছবি ফেসবুকের নিউজফিড সয়লাব হয়ে গিয়েছে বা কোনো ভিডিও ইউটিউব এ আপলোড দেওয়ার পরে মুহূর্তের মাঝে তার ভিউয়ার হাজার হাজার বেড়ে যাচ্ছে। একটু ক্ষতিয়ে বিচার করলেই দেখা যায় যেই জিনিসগুলো সাধারণত ভাইরাল হয় সেগুলো বেশির ভাগ ক্ষেত্রেই যথেষ্ট নিম্নরুচিকর অপ্রয়োজনীয় এবং কিছু ক্ষেত্রে তা  নেতিবাচক হয় যা আমাদের নির্মল সাংস্কৃতির পরিপন্থি। ইংরেজিতে shallow নামক একটা  টার্ম আছে, এর আক্ষরিক বাংলা অনুবাদ হচ্ছে ভাসা ভাসা বা এমন জিনিস  যার গভীরতা কম। সামাজিক যোগাযোগ মাধ্যমগুলোতে যেই জিনিসগুলো ভাইরাল হয়ে যায়, সেই জিনিসগুলো বেশির ভাগ ক্ষেত্রেই হয় খুব হালকা ধাঁচের। ফেসবুক বা টুইটার স্ক্রল করে আমরা যে-সকল জিনিস দেখি সেগুলোও বেশির ভাগ ক্ষেত্রেই হয় অগুরুত্বপূর্ণ, তবুও এর ব্যবহারকারীরা স্ক্রল করে যায়, এর কারণটা হচ্ছে এটা করতে তাদের কোনো প্রকার আলাদা শ্রম প্রয়োজন হয় না। অনেকের ক্ষেত্রেই দেখা যায় একবার ফেসবুকে ঢুকে স্ক্রল করা শুরু করলে নিউজফিড এমনভাবে ঘুরিয়ে বেড়ায়, কীভাবে কয়েক ঘণ্টা পার হয়ে যায় সেটা সে নিজেও জানে না। অথচ নিউজফিডে যে সকল তথ্য বা ছবি ঘোরাফেরা করে তা হয় অনেক ক্ষেত্রেই অপ্রয়োজনীয়। অনেকে সারাদিন অযথাই ফেসবুকে কী খাচ্ছেন, কী করছেন এরকম একান্ত,  অন্যের জন্য অপ্রয়োজনীয় বিষয় ফেসবুকে পোস্ট করতে থাকেন। এসব করে অনেকে আবার অন্যের দৃষ্টি আকর্ষণ করে নিজের জন্য অহেতুক স্বীকৃতি আদায় করতে চান।কীভাবে মস্তিষ্কে অভ্যাস তৈরি হয় এবং অভ্যাস কীভাবে কাজ করে এটা জানার জন্যে ৯০-এর দশকে এমআইটি-তে ‘অভ্যাস’ নিয়ে একটা গবেষণা শুরু করে।তারা একটা ‘ঞ’ আকৃতির আবদ্ধ মেজ (maze) তৈরি করল অর্থাত্ এর শেষ মাথায় ডানে এবং বামে দুটি জায়গা। এরপর এই মেজ-এর মধ্যে কিছু ইঁদুর প্রবেশ করিয়ে গবেষণা শুরু হলো। মেজের শেষে বামপাশে পুরস্কার হিসেবে রাখা ছিল চকোলেট এবং ডানপাশে কিছুই না। ইঁদুরগুলোর মস্তিষ্কের ক্রিয়াকলাপ বোঝার জন্য সেখানে যন্ত্রপাতি আর তার লাগানো ছিল। গবেষকরা তীক্ষ্ন দৃষ্টিতে এদের মস্তিষ্কের সক্রিয়তা পর্যবেক্ষণ করতে লাগলেন।এখানে মেজ-এর শুরুতে একটা গেট লাগানো থাকে। একটা সুইচ টিপলে ক্লিক শব্দ করে গেট খুলে যায় এবং সেখানে থাকা ইঁদুরটা বেশ কৌতূহলী হয়ে মেজের ভিতর এদিক-সেদিক ছোটাছুটি করতে থাকে। শুরুর দিকে কিছু ইঁদুর মেজের শুরু থেকে এদিক-ওদিক ঘুরে একসময় শেষ মাথায় পৌঁছাল। কিছু ডান দিকে গিয়ে কিছুই পেল না, আর কিছু ইঁদুর বাম পাশে গিয়ে চকোলেট জিতে নিল। কিছু ইঁদুর ডানে গিয়ে কিছু না পেয়ে আবার ঘুরে বামে গিয়ে চকোলেট পেয়ে গেল। গবেষকরা বারবার ওই কাজটা ইঁদুরদের করতে দিল। আর এদের মস্তিষ্কে বসানো প্রোবগুলো কিছু রোমাঞ্চকর তথ্য দিল। যখন ইঁদুরগুলো এই মেজটাতে চরে বেড়াচ্ছিল তাদের মস্তিষ্ক ক্ষিপ্তভাবে কাজ করছিল। কারণ এই গোলকধাঁধা সমাধান করে চকোলেট যেতার জন্য তাদের মস্তিষ্কে নতুন দর্শন, শ্রবণ এবং ঘ্রাণ সম্পর্কিত তথ্য প্রসেস হচ্ছিল। কিন্তু এই কাজ মোটামুটি একশবার করার পর দেখা গেল মেজের শেষে এই ইঁদুরদের ভুল দিকে মোড় নেওয়া একেবারে থেমে গেছে এবং ইঁদুরগুলো অতিদ্রুত মেঝের শুরু থেকে চলতে চলতে চকোলেটের কাছে পৌঁছতে পারছে। এই সময় গবেষকদের বিস্ময়কর ব্যাপারটা চোখে পড়ল। ইঁদুরগুলোর মস্তিষ্কের কার্যক্রম অনেক কমে গেছে, কারণ এদের খুব বেশি চিন্তা করতে হচ্ছিল না। একই কাজ বারবার করার ফলে মস্তিষ্কে এটা স্বয়ংক্রিয়ভাবে চলতে শুরু করেছে।একজন মানুষের সমস্ত জীবনটাকে যদি একটা ঝুড়ির সঙ্গে তুলনা করা হয় তবে সেই ঝুড়িতে সে কী কুড়িয়ে রাখবে সেটা নির্ভর করে তার রুচিশীলতার ওপরে। তাই আমাদের রুচিশীলতার পরিপক্বতা ভীষণভাবে গুরুত্বপূর্ণ।  ইন্টারনেটেই হোক বা আমাদের ব্যক্তিজীবনে আমাদের আশপাশে অনেক জিনিসেই ঘুরে বেড়াবে, আমরা অনেক কিছুর সম্মুখীনই হব, তবে এসব কিছুর মধ্যে আমাদের নিজেদের বেছে নিতে হবে কোন জিনিসগুলোকে আমরা বেছে নেব আর কোনগুলোকে বাদ দেব।n লেখক :শিক্ষার্থী, জেড এইচ শিকদার বিজ্ঞান ও প্রযুক্তি বিশ্ববিদ্যালয়, শরীয়তপুর 



12162,27979
শিক্ষা ও উন্নয়ন
অন্যান্য
প্রকাশ : ১২ ফেব্রুয়ারি ২০১৯, ০০:০০
আফসানা রিজোয়ানা সুলতানা শিক্ষা জাতির মেরুদণ্ড। শিক্ষা ছাড়া কোনো জাতির উন্নতি অসম্ভব। তাই দেশের কিংবা জাতির সামগ্রিক উন্নয়নের জন্য প্রথমেই শিক্ষাখাতে মনোযোগ দেওয়া জরুরি। বিগত ১০ বছরে শিক্ষাখাতে আমাদের অর্জন ব্যাপক। যা আমাদের Sustainble Development Goal অর্জনে সহায়ক। বিশ্ব ব্যাংক , ইউনেস্কো, বিশ্ব অর্থনৈতিক ফোরামসহ আন্তর্জাতিক দাতা ও গবেষণা সংস্থা বাংলাদেশের শিক্ষার অগ্রগতিকে অন্যদের জন্য উদাহরণ বলে অভিহিত করেছে।বিশ্ব ব্যাংকের কান্ট্রি ডিরেক্টর ইউহানেস জাট বলেছেন, শ্রমশক্তিতে তারুণ্যের প্রাধান্য বাড়ায় আগামী ১০ বছরে বাড়তি সুবিধা পাবে বাংলাদেশ।  তাই এখন থেকেই একটি সুপরিকল্পনার মাধ্যমে আমাদের এগিয়ে যেতে হবে। এই শ্রমশক্তিকে দক্ষ মানব সম্পদে পরিণত করতে হবে। শিক্ষা ক্ষেত্রে কর্মমুখী শিক্ষাকে প্রাধান্য দিতে হবে।বিগত ১০ বছরে আমাদের শিক্ষা ক্ষেত্রে অনেক উন্নতি সাধিত হয়েছে। সব থেকে বড় যে ব্যাপারটি তা হলো আমাদের উচ্চ শিক্ষার ক্ষেত্রে সেশনজট দূর হয়েছে। আগে যেখানে অনার্স শেষ করতে বিভিন্ন বিশ্ববিদ্যালয় বা কলেজে ৬-৭ বছর লেগে যেত সেখানে এখন প্রায় দেশের সবকটি বিশ্ববিদ্যালয় বা কলেজ থেকে নির্ধারিত ৪ বছরেই অনার্স শেষ করা যায়। এতে করে শিক্ষার্থীরা এক দিকে যেমন হতাশা থেকে মুক্তি পেয়েছে তেমনি ভবিষ্যতের জন্য নিজেকে প্রস্তুত করার জন্য পাচ্ছে পর্যাপ্ত সময়।শিক্ষা ক্ষেত্রে আমাদের আর একটি বড় অর্জন হচ্ছে বিনামূল্যে বই বিতরণ। ২০১০-২০১৬ সালে প্রাক প্রাথমিক, প্রাথমিক ও মাধ্যমিক স্তরে বছরের প্রথম দিনে ১৮৯ কোটি ২১ লাখ ১৮ হাজার ৮৯৫টি পাঠ্যপুস্তক বিনামূল্যে শিক্ষার্থীদের মধ্যে বিতরণ করা হয়েছে যা একটি বিশ্ব রেকর্ড। এ বছরও ১ জানুয়ারি ৪ কোটি ২৬ লাখ ১৯ হাজার ৮৬৫ জন শিক্ষার্থীর মধ্যে বিতরণ করা হয় ৩৫ কোটি ২১ লাখ ৯৭ হাজার ৮৮২টি বই। বিশ্বের কোনো দেশে এত বই বিনামূল্যে বিতরণের রেকর্ড নেই । পাশাপাশি শিক্ষা ক্ষেত্রে সৃজনশীল পদ্ধতি চালু একটি যুগোপযোগী সিদ্ধান্ত । বহু বছরের মুখস্থ বিদ্যার শৃঙ্খল থেকে দেশের শিক্ষা ব্যবস্থাকে মুক্ত করার জন্য এটি ছিল একটি যথার্থ সিদ্ধান্ত।বর্তমানে শিক্ষাক্ষেত্রে  মেয়েদের পরিসংখ্যান অত্যন্ত আশাব্যঞ্জক। মাধ্যমিক স্তরে ছাত্রীদের শিক্ষা গ্রহণে দক্ষিণ-পশ্চিম এশিয়ার ভেতরে বাংলাদেশের অবস্থান সবার উপরে। যা আমাদের জন্য খুবই সম্মানের। বিশ্বের মোট শিক্ষার্থীদের মধ্যে ছাত্রীদের অংশগ্রহণ যেখানে ৪৯ শতাংশ সেখানে বাংলাদেশের মোট শিক্ষার্থীর ৫০.৩৯ % এবং মাধ্যমিক স্তরের শিক্ষার্থীদের ৫২ % শিক্ষার্থী ছাত্রী। এর পাশাপাশি কোচিং বাণিজ্য বন্ধে বর্তমান সরকার শিক্ষা প্রতিষ্ঠানে শিক্ষকদের কোচিং বাণিজ্য বন্ধ নীতিমালা ২০১২ প্রণয়ন করেছে।  মাদ্রাসা শিক্ষার আধুনিকায়ন, স্বতন্ত্র মাদ্রাসা শিক্ষা অধিদপ্তর প্রতিষ্ঠা, বাংলাদেশ কওমি মাদ্রাসা শিক্ষা কমিশন গঠন, ইসলামী আরবি বিশ্ববিদ্যালয় প্রতিষ্ঠা নিঃসন্দেহে আমাদের মাদ্রাসাভিত্তিক শিক্ষা ব্যবস্থাকে আরও উন্নত ও আধুনিক করবে। পাশাপাশি বেসরকারি বিশ্ববিদ্যালয়ের শিক্ষার মান উন্নয়ন এবং শিক্ষা বাণিজ্য বন্ধে সরকার বেসরকারি বিশ্ববিদ্যালয় আইন ২০১০ প্রণয়ন করেছে। শিক্ষা মন্ত্রণালয় পাবলিক পরীক্ষাগুলোর ক্ষেত্রে ঢালাওভাবে পাশের নীতি থেকে সরে এসেছে বলে শিক্ষার গুণগত  মান বৃদ্ধি পেয়েছে।শিক্ষা ক্ষেত্রে এত উন্নয়ন সত্ত্বেও আমরা কিছুটা পিছিয়ে পড়েছিলাম প্রশ্ন ফাঁস নামক এক ব্যাধির কারণে। কিছু অসত্ চক্র,অভিভাবক ও কোচিং সেন্টার আধুনিক প্রযুক্তির সহায়তায় এই অপকর্মটি করে আসছিল। কিন্তু বিগত বেশ কয়েকটি পাবলিক পরীক্ষা কোনো   রকম প্রশ্ন ফাঁস ছাড়া সম্পন্ন  হওয়ায় সাধারণ সুবুদ্ধি সম্পন্ন মানুষরা হাঁফ ছেড়ে বেঁচেছেন। বর্তমানে বেশ কিছু পাবলিক ও বেসরকারি বিশ্ববিদ্যালয়ে শিক্ষক নিয়োগের ক্ষেত্রে প্রায় সময়ই অনিয়মের কথা শোনা যায়। বিশ্ববিদ্যালয়গুলো যেহেতু উচ্চশিক্ষা এবং গবেষণার কেন্দ্রস্থল তাই এখানে শিক্ষক নিয়োগের প্রক্রিয়াটি যতই স্বচ্ছ ও নিয়মের মধ্যে হবে দেশের জন্য ততই মঙ্গল। পাশাপাশি শিক্ষা ক্ষেত্রে বাজেটের আরও বেশি অংশ বরাদ্দ দেওয়া যায় কিনা সেটি ভেবে দেখার সময় এসেছে। গবেষণার জন্য আরও অর্থ বরাদ্দ দেওয়া উচিত বলে মনে করি।  আমাদের বাজেটের প্রায় ১৪-১৬ শতাংশ শিক্ষা খাতে ব্যয় করা হয় যেখানে অর্থনীতিতে প্রায় আমাদের সমপর্যায়ের দেশগুলো তাদের জাতীয় বাজেটের প্রায় ১৮ শতাংশ ব্যয় করে থাকে।  বিগত ১০ বছরের মতো সামনের দিনগুলোতেও শিক্ষা ক্ষেত্রে আমাদের এই অগ্রযাত্রা অব্যাহত রাখতে পারলে উন্নয়নশীল দেশ থেকে উন্নত দেশে পরিণত হতে বেশি সময় লাগার কথা নয়। কারণ পৃথিবীতে যে জাতি যত বেশি শিক্ষিত সে জাতি তত বেশি উন্নত। যেদিন যথাযথ শিক্ষা গ্রহণ এবং উন্নত গবেষণার মাধ্যমে আমরা একটি শিক্ষিত জাতিতে পরিণত হব, সেদিনই আমরা পাব একটি উন্নত দেশ।n  লেখক :শিক্ষার্থী, পটুয়াখালী বিজ্ঞান ও প্রযুক্তি বিশ্ববিদ্যালয়



12163,27980
সবার আগে চাই কর্মসংস্থান
অন্যান্য
প্রকাশ : ১২ ফেব্রুয়ারি ২০১৯, ০০:০০
মো. ওসমান গনি শুভজনসংখ্যাকে জনসম্পদে রূপান্তর করার ফলে অনেক দেশ পৃথিবীর পরাশক্তি হিসেবে নিজেদের উপস্থাপন করছে। চীন, ভারত, ব্রাজিল, ইন্দোনেশিয়া, রাশিয়া, দক্ষিণ আফ্রিকা প্রভৃতি দেশগুলো তাদের বৃহত্ জনগোষ্ঠীকে বিভিন্ন কর্মসংস্থান যোগান দেওয়ার মাধ্যমে উন্নত বিশ্বের মধ্যে তাদের আধিপত্য বিস্তার করার সম্যক চেষ্টা চালিয়ে যাচ্ছে।একটি দেশের উন্নতির প্রধান সোপান হলো সে দেশের জনসংখ্যাকে যোগ্যতা অনুযায়ী কর্মসংস্থানের সুযোগ সৃষ্টি করে দেওয়া। একমাত্র কর্মসংস্থানের মাধ্যমে দেশের মানুষ দেশের উন্নয়নে যথাযথ ভূমিকা রাখতে পারে। কর্মসংস্থান না হলে দেশের বেকার জনগোষ্ঠী বিভিন্ন অপরাধমূলক কাজে জড়িয়ে পড়ে। ফলে বিশ্বে  দেশের ভাবমূর্তি ক্ষুণ্ন হয়ে পড়ে।যেদেশে বেকারত্বের হার কর্মজীবী মানুষের তুলনায় কয়েকগুণ বেশি সে দেশের উন্নয়ন অসম্ভব। তাই দেশের উন্নতির স্বার্থে বেকারদের কর্মসংস্থানের সুযোগ সৃষ্টি করতে হবে। সরকার বিভিন্ন যুগোপযোগী উপায় বের করে বেকার সমস্যার সমাধান করতে পারে।মানবসম্পদের যথাযথ ব্যবহারের ফলে দেশের উন্নয়ন সম্ভব। উন্নত প্রযুক্তির যথাযথ ব্যবহার, কৃষিক্ষেত্রে প্রযুক্তির ব্যবহার, তথ্যের অবাধ প্রবাহ বিদ্যমান রাখা, পর্যাপ্ত কর্মসংস্থানের সৃষ্টি, শিক্ষার সঠিক মান সুনিশ্চিত করা ইত্যাদি বিভিন্ন ধরনের ব্যবস্থা গ্রহণ করে মানব সম্পদ  উন্নয়নে অবদান রাখা সম্ভব।উন্নত বিশ্বের দেশগুলো মানব সম্পদ উন্নয়নের মূলমন্ত্র নিয়ে সামনে ধাবিত হচ্ছে। তারা তাদের দেশের জনসংখ্যাকে বোঝা মনে না করে জনসম্পদে রূপান্তর করছে ফলে তারা সমগ্র বিশ্বকে নেতৃত্ব দিচ্ছে। যুক্তরাষ্ট্রকে বর্তমান বিশ্বের একক অধিপতি হিসেবে ধরা হয়। সেই সঙ্গে পিছিয়ে নেই  আয়তনে বিশ্বের সবচেয়ে বড় দেশ রাশিয়া এবং জনসংখ্যায় বিশ্বের সবচেয়ে বড় দেশ চীন।সম্প্রতি ভারত, ব্রাজিল, সিঙ্গাপুর, মালয়েশিয়া, বাংলাদেশ সহ বিশ্বের কয়েকটি দেশকে উদীয়মান অর্থনীতির দেশ হিসেবে মনে করা হচ্ছে। আগামী এক দশকে এই দেশগুলো বিশ্বের রোল মডেল হিসেবে পরিগণিত হবে।সুশাসন এবং জবাবদিহিতামূলক গণতন্ত্রের দেশ হিসেবে বাংলাদেশও মানব সম্পদের যথাযথ ব্যবহার করছে। বেকারত্বের পরিমাণ কমিয়ে সহনীয় পর্যায়ে নিয়ে আসার কঠোর প্রচেষ্টা করা হচ্ছে।  বিশ্বের বড় বড় অর্থনীতিবিদদের ধারণা খুব শীঘ্রই বাংলাদেশ বিশ্বের রোল মডেল হতে যাচ্ছে। মানব সম্পদের যথাযথ ব্যবহারের ফলে এটি সম্ভব হবে বলে তাদের একান্ত বিশ্বাস।n লেখক:শিক্ষার্থী, ঢাকা বিশ্ববিদ্যালয়



12164,27981
একটি পাঠাগার খুবই প্রয়োজন
অন্যান্য
প্রকাশ : ১২ ফেব্রুয়ারি ২০১৯, ০০:০০
কক্সবাজার জেলার রামু উপজেলাধীন গর্জনিয়া ইউনিয়ন একটি প্রাচীন জনপদ। এখানকার যেসব শিক্ষাপ্রতিষ্ঠান ছাত্রছাত্রীকে পাবলিক বিশ্ববিদ্যালয়ে পড়ার মতো যোগ্যতা সমপন্ন করে গড়ে তোলে সেসব শিক্ষাপ্রতিষ্ঠানের অনেকগুলোতে পাঠাগার নেই। বিশেষ করে গ্রাম-অঞ্চলের শিক্ষাপ্রতিষ্ঠানগুলোতে। আমাদের গর্জনিয়া আর্দশ শিক্ষা নিকেতন উচ্চ বিদ্যালয়েও পাঠাগার নেই। বর্তমানে শুধু একাডেমিক পড়ালেখা দিয়ে কিছু করা যায় না। শিক্ষার্থীদের সাফল্যের শিখরে পৌঁছতে হলে বাহ্যিক জ্ঞানও অর্জন করতে হবে। একটি জাতির সফলতার পেছনে পাঠাগার অতান্ত গুরুত্বপূর্ণ ভূমিকা পালন করে। সুতরাং গর্জনিয়া আর্দশ শিক্ষা নিকেতন উচ্চ বিদ্যালয়ে একটি পাঠাগার খুবই প্রয়োজন। এ ব্যাপারে রামু উপজেলা শিক্ষা অফিসারের দৃষ্টি আকর্ষণ করছি।নুরুল ইসলামছাত্র, ঢাকা বিশ্ববিদ্যালয় 



12165,27982
বিদ্যালয়-বাগান বাধ্যতামূলক করা জরুরি
অন্যান্য
প্রকাশ : ১২ ফেব্রুয়ারি ২০১৯, ০০:০০
প্রাথমিক শিক্ষার গুণগত মান উন্নয়নে কৃষিপ্রধান বাংলাদেশের সকল প্রাথমিক বিদ্যালয়সহ অন্যান্য শিক্ষাপ্রতিষ্ঠানে বাগান বাধ্যতামূলক করা এখন সময়ের দাবি। আমাদের শিক্ষার মূলভিত্তি হওয়া উচিত কৃষি এবং প্রযুক্তি। কৃষি আমাদের  ভিত্তি। কৃষি জীবন ও জীবিকার কথা বলে। কৃষিতে রয়েছে সমৃদ্ধি, কল্যাণ ও মুক্তি। তাই শিক্ষাজীবনের শুরুতে প্রাথমিক স্তর থেকে শিশুদের কৃষি সম্পর্কে বাস্তব জ্ঞান অর্জনের জন্য প্রতিটি শিক্ষাপ্রতিষ্ঠানে বাগান সৃজন করা আবশ্যক। বিদ্যালয় বাগানের স্লোগান হবে ‘কৃষি  শিখি দেশ গড়ি’। শিশুদের প্রকৃতি পাঠ, প্রকৃতি পর্যবেক্ষণ, নিরাপদ খাদ্যপুষ্টি সরবরাহ, পরিবেশ সংরক্ষণ ও উন্নয়নে বাগানকেন্দ্রিক শিক্ষার গুরুত্ব অপরিসীম। শিশুরা ফুলের মতো। একটি ফুলকে একটি শিশুর সঙ্গে তুলনা করা হয়। শিশুর মন বিকশিত করতে বিদ্যালয় অঙ্গনে বাগান চাষ একটি অপরিহার্য বিষয়। বর্তমান সরকারের বৃক্ষরোপণ কর্মসূচিকে বেগবান ও সফল করতে বিদ্যালয় বাগান গুরুত্বপূর্ণ ভূমিকা রাখবে। ফুলের পাশাপাশি বিভিন্ন মৌসুমি ফল ও শাকসবজি চাষ করলে আমাদের সবুজ বাংলাদেশের গ্রিন হাউজ এফেক্টকে হ্রাস করবে। বৈশ্বিক উষ্ণতা ও জলবায়ু পরিবর্তন মোকাবিলায় বিদ্যালয় বাগানের কোনো বিকল্প নেই।উন্নত সমৃদ্ধ স্বনির্ভর বাংলাদেশ বিনির্মাণে বিদ্যালয় বাগান উন্নয়নের রোল মডেল হতে পারে। ক্ষুধা ও দারিদ্র্যমুক্ত বাংলাদেশ, দূষণমুক্ত নির্মল পরিবেশ ও  টেকসই উন্নয়ন লক্ষ্যমাত্রা (এসডিজি) অর্জনে বিদ্যালয় বাগান নতুন যুগের সূচনা করবে। স্কুলগামী শিশুদের ব্যবহারিক কৃষিশিক্ষার জন্য বিদ্যালয় বাগান বাধ্যতামূলক করা আশু প্রয়োজন। ভবিষ্যত্ প্রজন্মকে সুস্থ ও সবলভাবে বাঁচাতে বাধ্যতামূলক বিদ্যালয় বাগান আইন জারির প্রয়োজনীয় ব্যবস্থা গ্রহণের জন্য সরকারের দৃষ্টি আকর্ষণ করছি।মো. আল ফারুকসহকারী শিক্ষক,৬২ নম্বর নুনসাহার সরকারি প্রাথমিক বিদ্যালয়,রতিনাথপুর, মুরাদপুর, সদর, দিনাজপুর



12166,27983
সিটি করপোরেশনের কাজটা কী?
অন্যান্য
প্রকাশ : ১২ ফেব্রুয়ারি ২০১৯, ০০:০০
ঢাকায় প্রথম যখন বেসরকারিভাবে বাসা-বাড়িতে গিয়ে আবর্জনা সংগ্রহ শুরু হলো—অনেকের সঙ্গে আমার পরিবারও বেশ উত্ফুল্ল হয়েছিল। নতুন এই পদ্ধতিকে স্বাগত জানিয়ে মাসিক ২০ কি ৩০ টাকা হারে বিশেষ ভ্যানে আবর্জনা দিতে লাগলাম। কালক্রমে ওই আবর্জনা নিয়ে যে ময়লা নীতি অনুসরণ শুরু হলো তা দেখে যারপরনাই দুঃখ পেলাম। মাসিক টাকার হার বৃদ্ধি পেয়ে এখন ৭০ টাকা হয়েছে। শুনেছি এটি খুব শিগগিরই ১০০ টাকা করা হবে। আর্থিক সমস্যা ও কিছুটা প্রতিবাদস্বরূপ কয়েকদিন আগে ভ্যানে ময়লা দেওয়া বন্ধ করে নিজেই বাসার অদূরে রাখা সিটি করপোরেশনের বড় ডাস্টবিনে ফেলা শুরু করি। যারা বাসা থেকে আবর্জনা নিয়ে যেত, তাদের একজন আমাকে দেখে কাছে এসে বলল, এখানে ময়লা ফেলতে পারবেন না। অন্য জায়গায় ফেলেন। ওই ছেলের কাছে কথাটি শোনার পর মনে হলো, সবকিছুই কি মগের মুল্লুক হয়ে গেছে? মাথাপিছু প্রত্যেকে পরিবারের কাছ থেকে ৭০ টাকা হারে টাকা ওঠানো হলে আট-দশ গলিতে তা কয়েক লাখ টাকা দাঁড়ায়। পুরো রাজধানী জুড়ে শুধু আবর্জনা ফেলার নামে মাসে কোটি কোটি টাকা হাতিয়ে নিচ্ছে এলাকার ক্লাব সংশ্লিষ্টরা। তাহলে সিটি করপোরেশনের কাজটা কী? তাদের কি এ বিষয়ে কিছুই করার নেই!শিহাব সরকার, খিলগাঁও, ঢাকা   



12167,27984
ভালুকের ঘেরে পড়ে গিয়ে প্রাণে বেঁচে ফিরলো শিশু
বিশ্ব সংবাদ
প্রকাশ : ১১ ফেব্রুয়ারি ২০১৯, ২১:৫৬
ভালুক দেখতে উইক এন্ডের ভিড়। চারপাশে খুশির আবহাওয়া। ঠিক সেই সময়ে যেন বেজে উঠল উৎকণ্ঠার সুর। পাণ্ডা ভালুকের ঘেরের মধ্যে পড়ে যায় একটি শিশু।আন্তর্জাতিক সংবাদমাধ্যম ‘চায়না ডেলি-তে প্রকাশিত প্রতিবেদন থেকে জানা গেছে, চিনের সিচুয়ান প্রদেশের চেংডু রিসার্চ বেস অফ জায়ান্ট পাণ্ডা ব্রিডিংয়ে ঘটনাটি ঘটেছে। অসাবধানতায় ৮ বছরের একটি মেয়ে পাণ্ডা ভালুকের ঘেরের মধ্যে পড়ে যায়। তাৎক্ষণিক বিষয়টি সকলের নজরে আসে। পরে শুরু হয় মেয়েটিকে উদ্ধারের কাজ।আরো পড়ুন: আবারও বর্বর পুলিশ, গলায় সাপ জড়িয়ে জেরাসেই সময়ে ধারণ করা ভিডিওতে দেখা যায়, তিনটি প্রমাণ আকৃতির জায়ান্ট পাণ্ডা শিশুটির দিকে কৌতূহলী হয়ে এগিয়ে আসছে তার দিকে। তখন একজন নিরাপত্তাকর্মী শিশুটিকে একটি লাঠির সাহায্যে উদ্ধারের চেষ্টা করছিলেন। ভালুকরা এগিয়ে আসায় তিনি আর দেরি না করে পাঁচিল বেয়ে নেমে এসে শিশুটির হাত ধরে তাকে টেনে নেন উপরে। অল্পের জন্য রক্ষা পায় মেয়েটি।পরে পাণ্ডারাও কোনও গণ্ডগোল না পাকিয়ে নিজেদের জায়গায় ফিরে যায়।ইত্তেফাক/বিএএফ



12168,27985
বাগাতিপাড়ায় ৯ রেলক্রসিং অরক্ষিত
অন্যান্য
প্রকাশ : ১২ ফেব্রুয়ারি ২০১৯, ০০:০০
বাগাতিপাড়া উপজেলার মালঞ্চি-নাটোর ও আব্দুলপুর-রাজশাহী রুটের রেলপথে ১০টি ক্রসিংয়ের মধ্যে ৯টিতেই কোনো গেটম্যান নেই। উপজেলার ইয়াছিনপুর, স্বরূপপুর, ঠেঙ্গামারা, বড়পুকুরিয়া, মাড়িয়া নিংটিপাড়া, মাড়িয়া, হাড়ডাঙ্গী, মালিগাছা ও গাঁওপাড়া রেলগেট সবগুলো ঝুঁকিপূর্ণ। ওইসব রেলগেটে একদিকে যেমন গেটম্যান নেই, তেমনি রাখা হয়নি কোনো নিরাপত্তামূলক ব্যবস্থা। ফলে ওইসব উন্মুক্ত রেলগেট দিয়ে যানবাহন এবং লোক চলাচল করতে গিয়ে প্রায়ই দুর্ঘটনার শিকার হচ্ছে, ঘটছে প্রাণহানী।জানা গেছে, উপজেলার সীমানার মধ্যে মালঞ্চি, ইয়াসিনপুর ও লোকমানপুর নামের তিনটি রেল স্টেশন রয়েছে। উপজেলার মাঝ বরাবর আব্দুলপুর হতে পার্বতীপুর অভিমুখে মালঞ্চিও ইয়াসিনপুর রেল স্টেশন এবং আব্দুলপুর হতে রাজশাহী অভিমুখে রয়েছে লোকমানপুর রেল স্টেশন।মালঞ্চি স্টেশনের দুই পাশে রয়েছে পাঁচটি রেল ক্রসিং। এর মধ্যে মালঞ্চি রেলগেট ছাড়া কোনোটিতেই গেটম্যান নেই। আর লোকমানপুর স্টেশনের দুই পাশের পাঁচটি রেল ক্রসিংয়ের সবগুলোই অরক্ষিত। বিভিন্ন শিক্ষাপ্রতিষ্ঠানের ছাত্র-ছাত্রীরা চলাচল করে। মোট দশটির মধ্যে মালঞ্চি রেলগেটে রয়েছে অনুমোদিত গেটম্যান। আর বাকি সব রেলগেট উন্মুক্ত।হাড়ডাঙ্গী রেলগেট সংলগ্ন চা দোকানদার জমসেদ জানান, বছরখানেক পূর্বে তার চোখের সামনে পারাপারের সময় এক ট্রলি চলন্ত ট্রেনের ধাক্কা খায়। তাতে থাকা চালকসহ অন্যরা ছিটকে পড়েন। এতে মৃত কুরবান আলী সরকারে ছেলে আব্দুল খালেক সরকার নামের একজন মারা যান। তা ছাড়াও ওই গেটে প্রায় প্রতিবছরই যানবাহনসহ পথচারীরা দুর্ঘটনার শিকার হন।এ ছাড়াও এসব রেলগেট পারাপারের সময় নসিমন, খাবারের গাড়ি, সাংবাদিকদের মাইক্রোবাসসহ বিভিন্ন সময়ে বিভিন্ন যান রেলের ধাক্কা খেয়েও বড় ধরনের প্রাণহানি থেকে রক্ষা পাওয়ার তথ্য মিলেছে।স্থানীয়রা আরো জানান, গুরুত্বপূর্ণ এসব রেলগেটে নিরাপত্তার কোনো ব্যবস্থা না থাকায় তাদের ঝুঁকি নিয়েই পারাপার হতে হচ্ছে।অটো চালক আজিজুর রহমান জানান, রাতে ট্রেনের আলো দেখে ওইসব রেলগেটের ওপর দিয়ে সতর্কতার সঙ্গে চলাচল করতে হয়। কিন্তু দিনে ট্রেন আসছে কিনা তা বোঝা যায় না। ফলে রেলগেটে গাড়ি থামিয়ে দুই পাশ দেখে পারাপার হতে হয়। এ বিষয়ে রেল কর্তৃপক্ষের প্রতি ব্যবস্থা গ্রহণের দাবি জানান তিনি।নাটোর রেলওয়ে স্টেশন মাস্টার খান মনিরুজ্জামান বলেন, রেলপথ এলাকায় এলজিইডির যেসব কাঁচা রাস্তা পাকা হয়েছে সেখানেই অবৈধভাবে পারাপারের ব্যবস্থা করা হয়েছে। এ কারণে রেলক্রসিং ও দুর্ঘটনা দুটোই বেড়েছে। তবে এ ধরনের বেশ কিছু লেভেল ক্রসিংয়ে নতুন লোকবল নিয়োগ করা হয়েছে। গেট নির্মাণের জন্য বরাদ্দ এসেছে। তবুও রেলের রের্কডের বাইরে ক্রসিং থাকলে বিষয়টি সংশ্লিষ্ট কর্তৃপক্ষকে অবহিত করার মাধ্যমে সমস্যা সমাধানের চেষ্টা করা হবে বলে জানান তিনি।রেলওয়ে জেনারেল ম্যানেজার (পশ্চিম) খন্দকার শহিদুল ইসলাম বলেন, জনবল সংকটের কারণে এমন সমস্যার সৃষ্টি হয়েছে। নিয়োগের প্রক্রিয়া চলছে, দ্রুত সমস্যাগুলোর সমাধান হবে বলে মনে করেন তিনি।



12169,27986
ধর্ষণ চেষ্টার অভিযোগে গ্রেফতার শিক্ষকের বিচার দাবি
অন্যান্য
প্রকাশ : ১২ ফেব্রুয়ারি ২০১৯, ০০:০০
গোবিন্দগঞ্জ (গাইবান্ধা) সংবাদদাতা গোবিন্দগঞ্জে ধর্ষণ চেষ্টার অভিযোগে গ্রেফতার সাহেবগঞ্জ সরকারি প্রাথমিক বিদ্যালয়ের সহকারী শিক্ষক ও স্কয়ার কোচিং সেন্টারের পরিচালক জুলফিকার সরকার বেলজিয়ামের বিচার ও ফাঁসির দাবিতে সোমবার মানববন্ধন করা হয়।গোবিন্দগঞ্জ নাগরিক কমিটির আয়োজনে ঢাকা-দিনাজপুর সড়কের কাটামোড়ে ঘণ্টাব্যাপী মানববন্ধন করা হয়। এ সময় বক্তব্য রাখেন নাগরিক কমিটির আহবায়ক আব্দুল মোতিন মোল্লা, যুগ্ম আহ্বয়ক মোয়াজ্জেম হোসেন, উপজেলা সিপিবি’র সভাপতি তাজুল ইসলাম, বাসদ নেতা রফিকুল ইসলাম রফিক, জেডিসি সভাপতি আইয়ুব হোসেন, ক্ষেতমজুর সমিতির নেতা আলী আসগর, ইউনিয়ন আওয়ামী লীগের সভাপতি শামীম রেজা মন্টু প্রমুখ।উল্লেখ্য, গত ৮ ফেব্রুয়ারি উপজেলার শিয়ালগাড়ায় অবস্থিত স্কয়ার কোচিং সেন্টারের পরিচালক বেলজিয়াম তার কোচিংয়ের পঞ্চম শ্রেণির ছাত্রীকে ধর্ষণের চেষ্টার সময় স্থানীয়রা আটক করে পুলিশে দেয়। 



12170,27987
দিনাজপুরের ১৩টি উপজেলায় ‘নৌকা’ পেলেন যারা
অন্যান্য
প্রকাশ : ১২ ফেব্রুয়ারি ২০১৯, ০০:০০
উপজেলা পরিষদ নির্বাচনদিনাজপুর অফিসসব জল্পনা-কল্পনার অবসান ঘটিয়ে দিনাজপুরের ১৩টি উপজেলায় চেয়ারম্যান পদে দলীয় প্রার্থী ঘোষণা করেছে আওয়ামী লীগ। যাদের নাম ঘোষণা করা হয়েছে তারা আগামী ১৮ মার্চ অনুষ্ঠিতব্য উপজেলা পরিষদ নির্বাচনে চেয়ারম্যান পদে “নৌকা” প্রতীক নিয়ে প্রতিদ্বন্দ্বিতা করবেন। জেলার অধিকাংশ উপজেলাতেই তৃণমূল নেতাদের ভোটে নির্বাচিত প্রার্থীদের মনোনয়ন দেয়া হলেও দেওয়া হয়নি হাতে গোনা দু-একটি উপজেলায়। গত রবিবার আওয়ামী লীগ সভানেত্রীর ধানমন্ডির রাজনৈতিক কার্যালয়ে এক সংবাদ সম্মেলনের মাধ্যমে দিনাজপুরের ১৩টি উপজেলাসহ দ্বিতীয় ধাপে উপজেলা পরিষদ নির্বাচনের ১২২ জন প্রার্থীর নাম ঘোষণা করেন। এর মধ্যে দিনাজপুরের ১৩টি উপজেলার চেয়ারম্যানের নাম ঘোষণা করা হয়েছে।দিনাজপুরের ১৩টি উপজেলায় চেয়ারম্যান পদে আওয়ামী লীগের যেসব প্রার্থীর নাম ঘোষণা করা হয়েছে, তারা হলেন- বীরগঞ্জ উপজেলায় মো. আমিনুল ইসলাম, কাহারোল উপজেলায় এ কে এম ফারুক, বোঁচাগঞ্জ উপজেলায় মো. আফসার আলী, বিরল উপজেলায় এ কে এম মোস্তাফিজুর রহমান বাবু, দিনাজপুর সদর উপজেলায় ইমদাদ সরকার, চিরিরবন্দর উপজেলায় মো. আহসানুল হক মুকুল, খানসামা উপজেলায় মো. সফিউল আযম চৌধুরী লায়ন, ফুলবাড়ী উপজেলায় মো. আতাউর রহমান মিল্টন, পার্বতীপুর উপজেলায় মো. হাফিজুল ইসলাম প্রামানিক, বিরামপুর উপজেলায় মো. পারভেজ কবীর, নবাবগঞ্জ উপজেলায় মো. আতাউর রহমান, ঘোড়াঘাট উপজেলায় মো. আব্দুর রাফে খন্দকার এবং হাকিমপুর উপজেলায় মো. হারুন উর রশিদ। তবে দু-একজন বাদে এদের অধিকাংশই তৃণমূল নেতাদের ভোটে নির্বাচিত হয়েছিলেন। 



12171,27988
নগরকান্দায় আওয়ামী লীগ মনোনীত প্রার্থী পরিবর্তনের দাবিতে মানববন্ধন
অন্যান্য
প্রকাশ : ১২ ফেব্রুয়ারি ২০১৯, ০০:০০
নগরকান্দা (ফরিদপুর) সংবাদদাতানগরকান্দা উপজেলার চেয়ারম্যান পদে আওয়ামী লীগ থেকে মনিরুজ্জামান সরদারকে মনোনয়ন দেওয়ার প্রতিবাদে এবং প্রার্থী পরিবর্তনের দাবিতে মানববন্ধন ও বিক্ষোভ মিছিল করেছে আওয়ামী লীগের নেতাকর্মীরা।সোমবার দুপুরে নগরকান্দা উপজেলা পরিষদ এলাকায় মানববন্ধন শেষে বিক্ষোভ মিছিলটি শহরের বিভিন্ন সড়ক প্রদক্ষিণ করে স্থানীয় আওয়ামী লীগের কার্যালয়ের সামনে গিয়ে শেষ হয়। পরে এক সমাবেশে বক্তারা বলেন, স্থানীয় আওয়ামী লীগের বর্ধিত সভায় তৃণমূল নেতাদের ভোটের মাধ্যমে ৩০ ভোট পাওয়া কাজী শাহ জামান বাবুলকে মনোনয়ন দেওয়ার সুপারিশ করলেও কিভাবে ২৩ ভোট পাওয়া মনিরুজ্জামান সরদারকে মনোনয়ন দেওয়া হলো তা বোধগম্য নয়। তারা কাজী শাহজামাল বাবুলকে মনোনয়ন দেওয়ার দাবি করেন।মানববন্ধনে উপজেলা আওয়ামী লীগের সাংগঠনিক সম্পাদক মানোয়ার হোসেন, সহ-সভাপতি ও ইউপি চেয়ারম্যান কাজী আবুুল কালাম, সহ-দপ্তর সম্পাদক ও ইউপি চেয়ারম্যান আরিফুর রহমান পথিক তালুকদার, যুব ও ক্রীড়া সম্পাদক ও ইউপি চেয়ারম্যান আরিফ হোসেন, কাইচাইল ইউনিয়ন আওয়ামী লীগের সভাপতি ইউনুচ সরকার, সাধারণ সম্পাদক ও ইউপি চেয়ারম্যান কবির হোসেন ঠাণ্ডু প্রমুখ বক্তব্য রাখেন।মোঃ মনিরুজ্জামান সরদার বলেন, আমি জেলা আওয়ামী লীগের সহ-সভাপতি ও উপজেলা আওয়ামী লীগের সদস্য। দীর্ঘ ৪০ বছর ধরে দল করছি, আমি মনে করি দল আমাকে স্বীকৃতি দিয়েছে। যারা আন্দোলন করছে তারা কেন আন্দোলন করছে তা আমার জানা নেই।



12172,27989
বান্দরবানের সাত উপজেলায় আওয়ামী লীগের প্রার্থী ঘোষণা
অন্যান্য
প্রকাশ : ১২ ফেব্রুয়ারি ২০১৯, ০০:০০
উপজেলা পরিষদ নির্বাচনবান্দরবান প্রতিনিধিউপজেলা পরিষদ নির্বাচনে বান্দর-বানের সাতটি উপজেলায় আওয়ামী লীগের প্রার্থী ঘোষণা করা হয়েছে। তবে ছয় উপজেলায় পুরনো প্রার্থীকে মনোনয়ন দেয়া হয়েছে। শুধু সদর উপজেলায় আবুল খায়ের মো. জাহাঙ্গীরকে চেয়ারম্যান পদে দলীয় মনোনয়ন দেয়া হয়েছে।রবিবার আওয়ামী লীগ কেন্দ্রীয়ভাবে মনোনীত প্রার্থীদের নাম ঘোষণা করেন। মনোনীত চেয়ারম্যান প্রার্থীরা হচ্ছেন বান্দরবান সদর উপজেলায় জেলা আওয়ামী লীগের সহ-সভাপতি সাংবাদিক আবুল খায়ের মো. জাহাঙ্গীর, লামা উপজেলা আওয়ামী লীগের সভাপতি মোহাম্মদ ইসমাঈল, আলীকদম উপজেলা আওয়ামী লীগের সহ-সভাপতি জামাল উদ্দিন চৌধুরী, নাইক্ষ্যংছড়িতে উপজেলা আওয়ামী লীগের সভাপতি অধ্যাপক মোহাম্মদ শফিউল্লাহ, থানচি উপজেলায় উপজেলা আওয়ামী লীগের সাধারণ সম্পাদক থোয়াইহ্লামং মারমা, রোয়াংছড়িতে আওয়ামী লীগ নেতা চহাইমং মারমা এবং রুমা উপজেলায় উপজেলা আওয়ামী লীগের সভাপতি উহলাচিং মারমা।বিষয়টি নিশ্চিত করে জেলা আওয়ামী লীগের সহ-প্রচার প্রকাশনা সম্পাদক আবুল কালাম মুন্না জানান, জেলা আওয়ামী লীগ সাতটি উপজেলা থেকে তিনজন করে প্রার্থীর নাম কেন্দ্রে পাঠিয়েছিল। তালিকা থেকে যাচাই-বাছাই করে কেন্দ্রীয়ভাবে সাতজন চেয়ারম্যান প্রার্থীকে মনোনীত করা হয়েছে। ভাইস চেয়ারম্যানদের তালিকাও পাঠানো হয়েছে। তবে তাদের বিষয়টি এখনো চূড়ান্ত করা হয়নি। 



12173,27990
মাছ চাষ করে শার্শায় ৫০ হাজার মানুষের কর্মসংস্থান
অন্যান্য
প্রকাশ : ১২ ফেব্রুয়ারি ২০১৯, ০০:০০
কাজী শাহজাহান সবুজ, বেনাপোল (যশোর) সংবাদদাতাযশোরের শার্শায় মাছ চাষ করে পাঁচ হাজার পরিবারে সুদিন এসেছে। কর্মসংস্থান হয়েছে ৫০ হাজার মানুষের। উপজেলার মাছের চাহিদা মেটানোর পর দেশের বিভিন্ন স্থানে সরবরাহের পাশাপাশি বিদেশেও রপ্তানি হচ্ছে এখানকার মাছ।স্থানীয় উদ্যোগের ফলে তৈরি হয়েছে উপজেলা পর্যায়ে দেশের প্রথম ‘ফরমালিন মুক্ত’ মাছের বাজার। উপজেলার ১৫টি বাঁওড়, ২৭১টি ঘের, ১০টি বিল ও ছয় হাজার ৬১৯টি পুকুর মিলে ৬ হাজার ২৩৯ হেক্টর জলাশয়ে আধুনিক পদ্ধতিতে মাছ চাষ করা হচ্ছে বলে জানিয়েছেন উপজেলা মত্স্য কর্মকর্তা আবুল হাসান। তিনি বলেন, এখানে চাহিদার তিনগুণ বেশি মাছ উত্পাদিত হচ্ছে। প্রতিবছর মাছের চাহিদা সাত হাজার ৫৭২ মেট্রিক টন আর উত্পাদিত হয় ২২ হাজার ৪৮৫মেট্রিক টন।মাছ চাষ বেড়ে যাওয়ায় উত্পাদন, বাজারজাতকরণ, পরিবহন ও বিপণনে ৫০ হাজার মানুষের কর্মসংস্থানের ব্যবস্থা হয়েছে। আসছে বৈদেশিক মুদ্রা। স্বাবলম্বী হয়ে উঠেছে সাড়ে পাঁচ হাজার পরিবার।বাগআচড়া মত্স্য বীজ উত্পাদন খামারের ব্যবস্থাপক আওছাফুর রহমান বলেন, আধুনিক প্রযুক্তি ব্যবহার করে এ উপজেলার চাষিরা মাছ চাষ করছেন। বছরে প্রতি একরে পাঁচ লাখ টাকা খরচ হচ্ছে। আর মাছ বিক্রি করতে পারছেন আট লাখ টাকার। অধিকাংশ মাছ চাষি দেশি রুই-কাতলের পাশাপাশি দ্রুত বর্ধনশীল সিলভার কার্প, মিনারকার্প, জাপানি রুই, গ্লাসকার্প, মাগুর, কই, পাঙ্গাস, লাইলোনটিকা, তেলাপিয়া, মনোসেক্স ও বাটা মাছ চাষ করেন। তবে ইদানিং বিলুপ্তপ্রায় পাবদা, শিং, মাগুর ও গুলশা মাছের চাষে লাভ বেশি হওয়ায়  সেদিকে চাষিরা ঝুঁকছেন।শার্শার বড় বসন্তপুর গ্রামের কেএম ফিরোজ মামুন ২০০৪ সালে বিশ্ববিদ্যালয়ের সর্বশেষ ডিগ্রি অর্জনের পর একটি বেসরকারি উন্নয়ন সংস্থায় চাকরি নেন। কর্মক্ষেত্র ছিল ময়মনসিংহের ত্রিশাল। সেখানে মাছ চাষ দেখে চাকরি ছেড়ে ২০১০ সাল থেকে নিজ গ্রামে মাছ চাষ শুরু করেন। প্রথমে একটু সমস্যায় পড়লেও বছর যেতে না যেতেই এর সুফল পেতে শুরু করেন। আজ তার ভাগ্যের চাকা ঘুরে গেছে। ফিরোজ বলেন, ১৫ বিঘা জলকরের চারটি পুকুরে মাছ চাষ করছি। মাস বেতনে দুজনকে ওই পুকুরের সার্বক্ষণিক দেখাশুনার জন্য রেখেছি। মাছ ও পানির গুণাগুণ বুঝে তাদের সঙ্গে সম্পর্ক করার জন্যই আজ আমার সফলতা এসেছে। 



12174,27991
বগুড়ার ১২ উপজেলায় আওয়ামী লীগের আট নতুন মুখ
অন্যান্য
প্রকাশ : ১২ ফেব্রুয়ারি ২০১৯, ০০:০০
স্টাফ রিপোর্টার, বগুড়াউপজেলা পরিষদ নির্বাচনে বগুড়ার ১২ উপজেলায় চেয়ারম্যান প্রার্থীর নাম ঘোষণা করেছে আওয়ামী লীগ। রবিবার ঢাকায় বগুড়া জেলার প্রার্থীদের নাম ঘোষণা করা হয়। এর আগে জেলা আওয়ামী লীগ থেকে একক তালিকা মনোনয়নের জন্য ঢাকায় দলের কেন্দ্রীয় মনোনয়ন বোর্ডে পাঠিয়ে দেওয়া হয়েছিল।১২ উপজেলায় এবার প্রার্থী ঘোষণায় আটটিতে নতুন মুখ এসেছে। নন্দীগ্রাম, আদমদীঘি, শেরপুর ও গাবতলী উপজেলায় পুরনোদেরই প্রার্থী ঘোষণা করা হয়।বগুড়া সদর উপজেলায় সদর উপজেলা আওয়ামী লীগের সভাপতি সাবেক ছাত্রলীগ নেতা আবু সুফিয়ান সফিককে প্রার্থী ঘোষণা করা হয়েছে। তিনি উপজেলা নির্বাচনে নতুন মুখ।সারিয়াকান্দিতে জেলা আওয়ামী লীগের উপদেষ্টামণ্ডলীর সদস্য প্রবীণ রাজনীতিবিদ মো. মুনজিল আলী সরকারকে প্রার্থী ঘোষণা করা হয়েছে। তিনি এবার নির্বাচনে নতুন প্রার্থী।সোনাতলা উপজেলায় জেলা আওয়ামী লীগের সাবেক যুব ও ক্রীড়া বিষয়ক সম্পাদক মিনহাদুজ্জামান লিটনকে প্রার্থী ঘোষণা করা হয়েছে। তিনিও এবারের নির্বাচনে নতুন প্রার্থী। মিনহাদুজ্জামান লিটন বগুড়া-১ (সারিয়াকান্দি-সোনাতলা) আসনের সংসদ সদস্য আব্দুল মান্নানের শ্যালক।শেরপুর উপজেলায় জেলা আওয়ামী লীগের সাধারণ সম্পাদক মজিবর রহমান মজনুকে এবারো দলীয় প্রার্থী ঘোষণা করা হয়েছে। গত উপজেলা পরিষদ নির্বাচনে তিনি জামায়াত নেতা দবিবর রহমানের কাছে পরাজিত হন।আদমদীঘি উপজেলা আওয়ামী লীগের সাধারণ সম্পাদক সিরাজুল ইসলাম খানকে প্রার্থী ঘোষণা করা হয়েছে। গত উপজেলা পরিষদ নির্বাচনে তিনি বিএনপির মোহিত তালুকদারের কাছে হেরে যান।শিবগঞ্জে উপজেলা আওয়ামী লীগের সভাপতি আজিজুল হককে প্রার্থী ঘোষণা করা হয়েছে। তিনি গত উপজেলা নির্বাচনে জামায়াত নেতা আলমগীর হুসাইনের কাছে হেরে যান।ধুনটে উপজেলা আওয়ামী লীগের সাধারণ সম্পাদক আব্দুল হাই খোকনকে প্রার্থী ঘোষণা করা হয়েছে। তিনি এবার নতুন প্রার্থী। গাবতলীতে উপজেলা আওয়ামী লীগের সভাপতি এ এইচ আযম খান এবার আবারো প্রার্থী। গত উপজেলা নির্বাচনে বিএনপি প্রার্থী মোরশেদ মিলটনের কাছে পরাজিত হন।দুপচাঁচিয়ায় উপজেলা আওয়ামী লীগের সাধারণ সম্পাদক ফজলুল হক, কাহালুতে উপজেলা আওয়ামী লীগের সাধারণ সম্পাদক আব্দুল মান্নান, নন্দীগ্রামে যুবলীগের সাবেক নেতা রেজাউল আশরাফ জিন্নাহ এবং শাজাহানপুরে উপজেলা যুবলীগের সোহরাব হোসেনকে প্রার্থী ঘোষণা করা হয়। 



12175,27992
নেত্রকোনায় আওয়ামী লীগের মনোনয়ন পেলেন যারা
অন্যান্য
প্রকাশ : ১২ ফেব্রুয়ারি ২০১৯, ০০:০০
নেত্রকোনা প্রতিনিধিআগামী ১০ মার্চ অনুষ্ঠিতব্য প্রথম ধাপের উপজেলা পরিষদ নির্বাচনে চেয়ারম্যান পদে নেত্রকোনার ১০টি উপজেলার মধ্যে ৯টিতে আওয়ামী লীগের দলীয় মনোনয়ন তালিকা ঘোষণা করা হয়েছে। নেত্রকোনা জেলার ১০টি উপজেলার মধ্যে ৯টি উপজেলাতে প্রথম ধাপে নির্বাচন অনুষ্ঠিত হবে।এ নির্বাচনে নেত্রকোনার ৯টি উপজেলায় আওয়ামী লীগের মনোনীত চেয়ারম্যান প্রার্থীরা হলেন, নেত্রকোনা সদর উপজেলায় জেলা আওয়ামী লীগের সহ-সভাপতি ও সাবেক উপজেলা পরিষদ চেয়ারম্যান অধ্যাপক তফসির উদ্দিন খান, খালিয়াজুরী উপজেলায় উপজেলা আওয়ামী লীগের সভাপতি ও সাবেক উপজেলা পরিষদ চেয়ারম্যান গোলাম কিবরিয়া জব্বার, কলমাকান্দা উপজেলায় জেলা আওয়ামী লীগের সহ-সভাপতি ও সাবেক উপজেলা চেয়ারম্যান যুদ্ধাহত মুক্তিযোদ্ধা আব্দুল খালেক তালুকদার, কেন্দুয়া উপজেলায় উপজেলা আওয়ামী লীগের সভাপতি ও সাবেক ইউপি চেয়ারম্যান মুক্তিযোদ্ধা নুরুল ইসলাম, মদন উপজেলায় উপজেলা আওয়ামী লীগের সদস্য মুক্তিযোদ্ধা হাবিবুর রহমান, বারহাট্টা উপজেলায় জেলা আওয়ামী লীগের সহ-সভাপতি অধ্যক্ষ গোলাম রসুল তালুকদার, দুর্গাপুর উপজেলায় উপজেলা আওয়ামী লীগের সহ-সভাপতি ও বর্তমান উপজেলা পরিষদ চেয়ারম্যান এমদাদুল হক খান, মোহনগঞ্জ উপজেলায় উপজেলা আওয়ামী লীগের সাধারণ সম্পাদক ও সাবেক উপজেলা পরিষদ চেয়ারম্যান শহীদ ইকবাল এবং পূর্বধলা উপজেলায় উপজেলা যুবলীগের সভাপতি ও বর্তমান উপজেলা পরিষদ চেয়ারম্যান জাহিদুল ইসলাম সুজন।



12176,27993
নবীনগরে আওয়ামী লীগ প্রার্থীর বিরুদ্ধে অপপ্রচারের প্রতিবাদে মিছিল
অন্যান্য
প্রকাশ : ১২ ফেব্রুয়ারি ২০১৯, ০০:০০
ব্রাহ্মণবাড়িয়া প্রতিনিধি ও নবীনগর সংবাদদাতানবীনগর উপজেলা পরিষদ নির্বাচনে চেয়ারম্যান পদে আওয়ামী লীগের দলীয় একক প্রার্থীর বিরুদ্ধে অপপ্রচারের প্রতিবাদ জানিয়ে উপজেলা আওয়ামী লীগসহ সকল অঙ্গ সংগঠনের নেতারা সংবাদ সম্মেলন ও প্রতিবাদ মিছিল করেছে। গতকাল সোমবার দলীয় কার্যালয়ে এ সংবাদ সম্মেলন অনুষ্ঠিত হয়। এর পূর্বে দলের কতিপয় মনোনয়ন প্রত্যাশীরা সংসদ সদস্য ও দলের একক প্রার্থীর বিরুদ্ধে অপপ্রচারে ক্ষুব্ধ দলের নেতা-কর্মীরা তীব্র নিন্দা জানিয়ে ‘৪৮ ঘণ্টার মধ্যে ক্ষমা চাইতে হবে নইলে অবাঞ্ছিত ঘোষণা করা হবে’ মর্মে আল্টিমেটাম দিয়ে তাদের শাস্তির দাবি জানিয়ে প্রতিবাদ ও বিক্ষোভ মিছিল করে শহরের প্রধান প্রধান সড়ক প্রদক্ষিণ করে। উপজেলা আওয়ামী লীগের তৃণমূল ও দলের কার্যনির্বাহী কমিটির সিদ্ধান্তে দলের সহ-সভাপতি বীর মুক্তিযোদ্ধা মোহাম্মদ হাবিবুর রহমান হাবিবকে একক প্রার্থী হিসেবে ঘোষণা করেন সংসদ সদস্য এবাদুল করিম বুলবুল। দলের ১৯ জন মনোনয়ন প্রত্যাশিদের মধ্যে তিন প্রার্থী জহির উদ্দিন সিদ্দিক, সিরাজুল ইসলাম ফেরদৌস ও আল-আমীন দলের মনোনীত প্রার্থী যুদ্ধাপরাধের দায়ে দণ্ডপ্রাপ্ত গোলাম আযমের আত্মীয় ও ভুয়া মুক্তিযোদ্ধা বলে এক সংবাদ সম্মেলনে দাবি করেন। দল ও সংসদ সদস্যের বিরুদ্ধে তাদের এহেন অপপ্রচারে মুক্তিযোদ্ধাসহ দলের নেতা-কর্মীরা তীব্র প্রতিবাদে ফেটে উঠে। সংবাদ সম্মেলনে লিখিত বক্তব্যে দলের মনোনীত প্রার্থী হাবিবুর রহমান বলেন, ছাত্র জীবন থেকে বঙ্গবন্ধুর আদর্শের সৈনিক হিসেবে দলের স্বার্থে কাজ করে আসছি।এ সময় মুক্তিযোদ্ধা বোরহান উদ্দিন নসু, দলের সহ-সভাপতি সুজিত কুমার দেব, যুগ্ম সাধারণ সম্পাদক জহির উদ্দিন চৌধুরী শাহান বক্তব্য রাখেন। এ সময় উপস্থিত ছিলেন, শফিউল আলম, মোঃ জসিম উদ্দিন, মোশারফ হোসেন সরকার, ইয়াবের হাসান জামিল, আজাহার হোসেন, পিন্টু ভদ্র, মইনুল সিকদার, জাকির হোসেন সাদেক, নাজির উদ্দিনসহ দলীয় সকল পর্যায়ের নেতৃবৃন্দ এবং জেলা উপজেলার সাংবাদিকবৃন্দ। 



12177,27994
হত্যা মামলায় ইউপি চেয়ারম্যান জেল হাজতে
অন্যান্য
প্রকাশ : ১২ ফেব্রুয়ারি ২০১৯, ০০:০০
বরিশাল অফিসহত্যা মামলার এজাহারভূক্ত আসামি বরিশালের উজিরপুর উপজেলার শোলক ইউনিয়নের চেয়ারম্যান কাজী হুমায়ুন কবির ও উপজেলা আওয়ামী লীগ নেতা জালাল মল্লিকসহ তিনজনকে রবিবার জেলহাজতে প্রেরণের নির্দেশ দিয়েছেন আদালত। বরিশাল চিফ জুডিশিয়াল আদালতের বিচারক এ নির্দেশ দেন। এর আগে তিন আসামি আদালতে আত্মসমর্পন করেন। শুনানি শেষে বিচারক তাদের জামিন নামঞ্জুর করে জেল হাজতে পাঠানোর নির্দেশ দেন। মামলার অপর আসামি ওটরা গ্রামের মঞ্জু খান।আসামিপক্ষে মামলা পরিচালনা করেন বার সমিতিরি সভাপতি অ্যাডভোকেট ওবায়দুল্লাহ সাজু।উল্লেখ্য, গত বছরের ১১ সেপ্টেম্বর একই উপজেলার জল্লার ইউনিয়নের চেয়ারম্যান বিশ্বজিত্ হালদার নান্টুকে গুলি করে হত্যা করে দুর্বৃত্তরা। এ ঘটনায় নিহতের বাবা ৩২ জনকে আসামি করে একটি হত্যা মামলা দায়ের করেন। ওই মামলায় শোলক ইউনিয়নের চেয়ারম্যান কাজী হুমায়ুন কবির, আওয়ামী লীগ নেতা জালাল মল্লিক ও মঞ্জু খান উচ্চ আদালত থেকে অন্তর্বর্তীকালীন জামিন লাভ করেছিলেন। 



12178,27995
মাদারীপুরে শিশুর ঝুলন্ত লাশ উদ্ধার
অন্যান্য
প্রকাশ : ১২ ফেব্রুয়ারি ২০১৯, ০০:০০
মাদারীপুর প্রতিনিধি মাদারীপুর সদর উপজেলার গাজীরচর গ্রাম থেকে সোমবার রাবেয়া (৮) নামের এক শিশুর ঝুলন্ত লাশ উদ্ধার করেছে পুলিশ। রাবেয়াকে হত্যা করে গাছের সঙ্গে ঝুলিয়ে রেখা হয়েছে বলে দাবি পরিবারের। নিহত রাবেয়া কেন্দুয়া ইউনিয়নের গাজীরচর গ্রামের বাবুল মিয়ার মেয়ে এবং কলাবাড়ি সরকারি প্রাথমিক বিদ্যালয়ের প্রথম শ্রেণির ছাত্রী।রাবেয়ার মামী মুকলী বেগম বলেন, মায়ের সঙ্গে বাড়িতে থাকতো রাবেয়া। ঘরের সামনে একটি কলই ক্ষেতে ছেই তুলতে গেলে ক্ষেতের মালিক ওকে হত্যা করে গাছে ঝুলিয়ে রাখে বলে দাবি করেন তিনি।পুলিশ রাবেয়ার লাশ উদ্ধার করে ময়না তদন্তের জন্য সদর হাসপাতাল মর্গে প্রেরণ করেছে। এ ঘটনায় মাদারীপুর মডেল থানায় একটি মামলা হয়েছে। 



12179,27996
দুর্গাপুরে নৌকায় ভোট না দিতে আওয়ামী লীগ নেতার নির্দেশ!
অন্যান্য
প্রকাশ : ১২ ফেব্রুয়ারি ২০১৯, ০০:০০
স্টাফ রিপোর্টার, রাজশাহীদুর্গাপুর উপজেলা চেয়ারম্যান পদে নৌকায় ভোট না দিতে নির্দেশ দিয়েছেন আব্দুল মজিদ সরদার। একই সঙ্গে রাজশাহী জেলা আওয়ামী লীগের সহ-সভাপতি মজিদ নিজেকে চেয়ারম্যান পদের প্রার্থী ঘোষণা করেছেন। রবিবার মাগরিবের নামাজের আগে দুর্গাপুর পৌরসভা চত্বরে আয়োজিত উপজেলা আওয়ামী লীগের একাংশের সমাবেশে তিনি এ নির্দেশ ও প্রার্থিতা ঘোষণা দেন। গত শনিবার দুপুরে আওয়ামী লীগের ধানমন্ডির কার্যালয়ে দলের সাধারণ সম্পাদক ওবায়দুল কাদের দুর্গাপুর উপজেলা পরিষদ নির্বাচনে চেয়ারম্যান পদে উপজেলা আওয়ামী লীগের সভাপতি ও বর্তমান চেয়ারম্যান মুক্তিযোদ্ধা নজরুল ইসলামকে পুনরায় মনোনয়ন দেওয়ার ঘোষণা দেন। ওইদিন বিকালে দলের সভাপতি ও প্রধানমন্ত্রী শেখ হাসিনা স্বাক্ষরিত দলীয় মনোনয়নপত্র তুলে দেওয়া হয় মুক্তিযোদ্ধা নজরুল ইসলামের হাতে। এর প্রেক্ষিতে ওইদিন নির্বাচনী আচরণবিধি ভঙ্গ করে দুর্গাপুর পৌরসভা চত্বরে সভা ডেকে দলীয় মনোনীত প্রার্থীর বিপক্ষে বিদ্রোহী প্রার্থী হিসেবে প্রতিদ্বন্দ্বিতার ঘোষণা দেন আব্দুল মজিদ সরদার। এমনকি নৌকা প্রতীকে ভোট না দিতেও সমর্থক নেতাকর্মীদের নির্দেশ দেন তিনি। দুর্গাপুর পৌর আওয়ামী লীগের সভাপতি আব্দুল মান্নান ফিরোজের সভাপতিত্বে সমাবেশে উপজেলা আওয়ামী লীগের সাধারণ সম্পাদক ও পৌরসভার মেয়র তোফাজ্জল হোসেন বক্তব্য রাখেন।



12180,27997
আক্কেলপুরে আওয়ামী লীগের দলীয় মনোনয়ন পেলেন মোকছেদ আলী মাস্টার
অন্যান্য
প্রকাশ : ১২ ফেব্রুয়ারি ২০১৯, ০০:০০
আক্কেলপুর (জয়পুরহাট) সংবাদদাতা আক্কেলপুর উপজেলা পরিষদ নির্বাচনে অবশেষে আওয়ামী লীগের দলীয় মনোনয়ন পেলেন উপজেলা আওয়ামী লীগের সভাপতি মোকছেদ আলী মাস্টার। তিনি গত ১৭ বছর থেকে উপজেলা আওয়ামী লীগের সভাপতির দায়িত্ব পালন করে আসছেন। এর আগে উপজেলা আওয়ামী লীগের সহ-সভাপতি আব্দুস সালাম আকন্দকে দলীয় মনোনয়ন দেওয়া হয়েছিল। গতকাল সোমবার সকালে দলীয় মনোনয়ন পাওয়ার খবরে পৌর এলাকার বিভিন্ন স্থানে মিষ্টি বিতরণ করেন উপজেলা আওয়ামী লীগের সাধারণ সম্পাদক ও পৌর মেয়র গোলাম মাহফুজ চৌধুরী অবসর।গতকাল সকালে উপজেলা আওয়ামী লীগ আয়োজিত মুক্তিযোদ্ধা কমপ্লেক্সের সামনে একটি সংক্ষিপ্ত পথ সভায় বক্তব্য রাখেন উপজেলা আওয়ামী লীগের সভাপতি মোকছেদ আলী মাস্টার, সাধারণ সম্পাদক ও পৌর মেয়র গোলাম মাহফুজ চৌধুরী অবসর, উপজেলা মুক্তিযোদ্ধা কমান্ডার নবীবুর রহমান, আক্কেলপুর সরকারি মজিবুর রহমান কলেজের অধ্যক্ষ মোকছেদ আলী প্রমুখ। পরে উপজেলা মুক্তিযোদ্ধা সংসদে স্থাপিত বঙ্গবন্ধুর প্রতিকৃতিতে পুষ্পমাল্য অর্পণ করেন স্থানীয় আওয়ামী লীগ, যুবলীগ, ছাত্রলীগের নেতৃবৃন্দ।



12181,27998
সৈয়দপুরে নকল সার কারখানার সন্ধান
অন্যান্য
প্রকাশ : ১২ ফেব্রুয়ারি ২০১৯, ০০:০০
৫০ হাজার টাকা জরিমানাসৈয়দপুর (নীলফামারী) সংবাদদাতা সৈয়দপুরে প্রশাসনের অভিযানে শহরের নয়াটোলা মহল্লায় পশু হাসপাতালের পেছনে নকল সার তৈরি ও প্যাকেটিং করে বাজারজাতকারী একটি ফ্যাক্টরির সন্ধান পাওয়া গেছে। রবিবার নকল সার প্যাকেট করার সময় আটক ওই বাড়ির মালিক তথা নকল সার তৈরি ও বাজারজাতকারী এক ব্যক্তির ৫০ হাজার টাকা জরিমানা অনাদায়ে দুই বছরের সশ্রম কারাদণ্ড প্রদান করেন ভ্রাম্যমাণ আদালত।গোপন সংবাদের ভিত্তিতে সৈয়দপুর উপজেলা নির্বাহী কর্মকর্তা ও নির্বাহী ম্যাজিস্ট্রেট এস, এম গোলাম কিবরিয়ার নেতৃত্বে উপজেলা কৃষি অফিসার হোমায়রা মন্ডল ও থানার ভারপ্রাপ্ত কর্মকর্তা শাহজাহান পাশাসহ ফোর্স অভিযান চালালে নয়াটোলা এলাকায় একটি সেমি পাকা টিনশেড বাড়িতে নকল সার তৈরি ও প্যাকেট করার সময় সাকিল ওরফে লাড্ডান নামে এক ব্যক্তিকে আটক করা হয়। এ সময় মেঘনা ফার্টিলাইজার কোম্পানির ‘মেগাফুরান-৫ জি’ এর মোড়ক ও ঢাকার উত্তরার খান এগ্রো মার্কেটিং কোম্পানির ‘জেডফুরান’ এর মোড়কে নকল সার প্যাকেটজাতকৃত অবস্থায় জব্দ করা হয়। 



12182,27999
শ্যামনগরে পুলিশের ওপর হামলা চালিয়ে দুই মাদকসেবীকে ছিনতাই
অন্যান্য
প্রকাশ : ১২ ফেব্রুয়ারি ২০১৯, ০০:০০
শ্যামনগর (সাতক্ষীরা) সংবাদদাতাশ্যামনগরে দুই মাদকসেবী আটকের ঘটনায় মাদকসেবী চক্র পুলিশের ওপর হামলা চালিয়ে দুইজনকে ছিনিয়ে নিয়েছে তাদের সহযোগীরা। এ সময় তিন পুলিশ গুরুতর জখম হয়। ঘটনাটি ঘটেছে গত রবিবার রাতে কৈখালি ইউনিয়নের বৈশখালি গ্রামে। ছিনিয়ে নেওয়া মাদকসেবীরা হলেন, জয়াখালি গ্রামের আব্দুল্লাহ ও তারানিপুর গ্রামের সোহাগ। পুলিশের এ,এস আই আব্দুল হাই জানান, গোপন সংবাদের ভিত্তিতে বৈশখালি গ্রামে সরস্বতী পূজা উপলক্ষে সামাজিক যাত্রাপালা চলাকালে দুই মাদকসেবীকে হাতেনাতে আটক করা হয়। তাদেরকে থানায় আনার প্রাক্কালে  সঙ্গবদ্ধ মাদকসেবী চক্র পুলিশের উপর হামলা চালিয়ে হ্যান্ডকাপসহ তাদেরকে ছিনিয়ে নিয়ে যায়। এ সময় পুলিশের তিন সদস্য মারাত্মক আহত হয়। তাদের উদ্ধার করে পুলিশ সদস্যদের শ্যামনগর উপজেলা স্বাস্থ্য কমপ্লেক্সে ভর্তি করা হয়।



12183,28000
খোকসায় পরকিয়ার জেরে নাতির হাতে নানা খুন, আটক তিন
অন্যান্য
প্রকাশ : ১২ ফেব্রুয়ারি ২০১৯, ০০:০০
খোকসা (কুষ্টিয়া) সংবাদদাতারবিবার রাতে খোকসায় পরকিয়ার জের ধরে নাতির হাতে নানা খুন হয়েছেন। খুনের ঘটনায় ঘাতক নাতিসহ তিনজনকে আটক করেছে পুলিশ। নিহতের নাম মজিবর রহমান(৬৫)। জানা গেছে, উপজেলার সন্তোষপুর গ্রামের বৃদ্ধ মজিবর রহমান খাওয়া শেষ করে ঘরে ঘুমাতে যান। রাত সাড়ে ১১টার দিকে নিহতের মেঝ ছেলের স্ত্রী চাম্মিয়া খাতুন ছিয়াম বাড়ির সবাইকে ডেকে ঘুম থেকে তুলে জানায়, বাড়ির বাইরে খালের পাড়ে মজিবর রহমান কাতরাচ্ছেন। রক্তাক্ত অবস্থায় তাকে উদ্ধার করে উপজেলা স্বাস্থ্য কমপ্লেক্সের জরুরি বিভাগে নিলে কর্তব্যরত চিকিত্সক মৃত ঘোষণা করেন।



12184,28001
কাশিয়ানীতে ভাতিজার ছুরিকাঘাতে চাচির মৃত্যু
অন্যান্য
প্রকাশ : ১২ ফেব্রুয়ারি ২০১৯, ০০:০০
কাশিয়ানী (গোপালগঞ্জ) সংবাদদাতাগোপালগঞ্জের কাশিয়ানী উপজেলায় তুচ্ছ ঘটনাকে কেন্দ্র করে ভাতিজার ছুরিকাঘাতে চাচি তাহমিনা বেগমের (৩২) মৃত্যু হয়েছে। সোমবার উপজেলার ফুকরা ইউনিয়নের ঘুঘালিয়া গ্রামে এ ঘটনা ঘটে। তাহমিনা বেগম ওই গ্রামের রবিউল শেখের স্ত্রী। কাশিয়ানী থানার ওসি মো. আজিজুর রহমান জানান, তাহমিনা সকালে বাড়ির উঠানের চুলায় তরকারি রান্না করে সেখানে রেখে আসে। এ সময় ভাসুর নান্না শেখের ছেলে (ভাতিজা) সজিব শেখের পালিত কুকুর ওই তরকারি খেয়ে ফেলে। এ নিয়ে দু’জনের মধ্যে বাকবিতণ্ডা ও ঝগড়াঝাটি শুরু হয়। একপর্যায়ে ভাতিজা ছুরি দিয়ে কুপিয়ে চাচিকে জখম করে। পরিবারের সদস্যরা তাকে প্রথম গোপালগঞ্জ জেনারেল হাসপতালে নিয়ে যায়। সেখানে অবস্থার অবনতি হলে খুলনা নেওয়ার পথে দুপুর সাড়ে ১২টায় তাহমিনা মারা যান। এ ঘটনার পর থেকে ভাতিজা সজিব শেখ পলাতক রয়েছে।



12185,28002
দেবীগঞ্জে চেয়ারম্যান পদে ৯ প্রার্থীর মনোনয়ন সংগ্রহ
অন্যান্য
প্রকাশ : ১২ ফেব্রুয়ারি ২০১৯, ০০:০০
দেবীগঞ্জ (পঞ্চগড়) সংবাদদাতাআসন্ন দেবীগঞ্জ উপজেলা পরিষদ নির্বাচনে রবিবার চেয়ারম্যান পদে ৯ জন, পুরুষ ভাইস চেয়ারম্যান পদে ৬ জন এবং মহিলা ভাইস চেয়ারম্যান পদে পাঁচজন মনোনয়নপত্র সংগ্রহ করেছেন।চেয়ারম্যান প্রার্থীরা হচ্ছেন হাসনাত্ জামান চৌধুরী জর্জ (নৌকা), রবিউল আলম (স্বতন্ত্র), মোফাক্কারুল আলম (স্বতন্ত্র), আব্দুল মালেক চিশতী, হারুন-অর-রশিদ, মোখলেছুর রহমান শাহ, পরিমল দে সরকার, রেজাউল ইসলাম ও আব্দুল গণি বসুনীয়া।উপজেলা নির্বাচন কর্মকর্তা এরশাদুল হক জানান, শান্তিপূর্ণ উপায়ে সব প্রার্থী তাদের মনোনয়নপত্র সংগ্রহ করেছেন। তিনটি পদে ২০ জন মনোনয়নপত্র সংগ্রহ করেছেন। 



12186,28003
গাংনীতে উপজেলা পর্যায়ে শুদ্ধভাবে জাতীয় সংগীত প্রতিযোগিতা
অন্যান্য
প্রকাশ : ১২ ফেব্রুয়ারি ২০১৯, ০০:০০
গাংনী (মেহেরপুর) সংবাদদাতা  গাংনীতে সোমবার উপজেলা পর্যায়ে শুদ্ধভাবে ও শুদ্ধসুরে জাতীয় সংগীত প্রতিযোগিতা ও পুরস্কার বিতরণী অনুষ্ঠিত হয়। গাংনী উপজেলা প্রশাসনের আয়োজনে উপজেলা অডিটোরিয়ামে এ প্রতিযোগিতা হয়।উপজেলার একটি পৌরসভা ও নয়টি ইউনিয়ন পর্যায় থেকে মোট ১০টি করে দল উপজেলা পর্যায়ে অংশগ্রহণ করে। কলেজ, মাধ্যমিক ও প্রাইমারি পর্যায় থেকে বিচারকদের বিবেচনায় ১ম, ২য় ও ৩য় স্থান নির্ধারণ করা হয়। একপর্যায়ে উপজেলা পর্যায়ের সেরা ১০ জনের নামের তালিকা প্রস্তুত করা হয়।মাধ্যমিক শিক্ষা অফিসের একাডেমিক সুপারভাইজার আব্দুল্লাহ আল মাসুমের সঞ্চালনায় জাতীয় সংগীত প্রতিযোগিতা শেষে বিজয়ী দলের মধ্যে পুরস্কার বিতরণ করা হয়। অনুষ্ঠানে প্রধান অতিথি হিসেবে পুরস্কার তুলে দেন মেহেরপুর জেলা প্রশাসক আতাউল গনি। এসময় উপস্থিত ছিলেন- গাংনী উপজেলা নির্বাহী কর্মকর্তা বিষ্ণুপদ পাল, গাংনী উপজেলা মাধ্যমিক শিক্ষা অফিসার মীর হাবিবুল বাসার।



12187,28004
রাজশাহীতে ডিজিটাল ট্রাফিক সিগন্যাল স্থাপনসহ ১৩ দফা দাবিতে মানববন্ধন
অন্যান্য
প্রকাশ : ১২ ফেব্রুয়ারি ২০১৯, ০০:০০
স্টাফ রিপোর্টার, রাজশাহীরাজশাহীতে প্রতিটি স্থানে ডিজিটাল ট্রাফিক সিগন্যাল স্থাপনসহ ১৩ দফা দাবিতে সোমবার মানববন্ধন করেছে তরুণরা। রাজশাহীর তরুণ সংগঠন ইয়ুথ অ্যাকশন ফর সোস্যাল চেঞ্জ- ইয়্যাস’র উদ্যোগে মানববন্ধন পালিত হয়। মহানগরীর শহীদ এএইচএম কামারুজ্জামান চত্বরে (রেলগেট) অনুষ্ঠিত মানববন্ধনে সহযোগিতা করে বেসরকারি উন্নয়ন গবেষণা প্রতিষ্ঠান বারসিক (বাংলাদেশ রিসোর্স সেন্টার ফর ইডিজিনাস নলেজ)। মানববন্ধন শেষে তরুণরা রাজশাহী মহানগর পুলিশ কমিশনার, রাজশাহীর জেলা প্রশাসক বরাবর ১৩ দফা দাবি সম্বলিত স্মারকলিপি প্রদান করে।মানববন্ধন কর্মসূচিতে সভাপতিত্ব করেন তরুণ সংগঠন ইয়্যাসের সভাপতি শামীউল আলীম শাওন। বক্তব্য দেন, বারসিকের বরেন্দ্র অঞ্চলের সমন্বয়কারী শহিদুল ইসলাম, ইয়্যাসের সাধারণ সম্পাদক নাজমুল ইসলাম আকাশ, নারী ও শিশু বিষয়ক সম্পাদক ফাতেমা আলী মেঘলা প্রমুখ। 



12188,28005
সরাইলে আট দিন ধরে শিশু নিখোঁজ
অন্যান্য
প্রকাশ : ১২ ফেব্রুয়ারি ২০১৯, ০০:০০
সরাইল (ব্রাহ্মণবাড়িয়া) সংবাদদাতাসরাইলে আট দিন ধরে নিখোঁজ রয়েছে জিয়াউল ইসলাম (১২) নামে এক শিশু। সে উপজেলার নোয়াগাঁও ইউনিয়নের আঁখিতারা গ্রামের আহাদ মিয়ার ছেলে। এ ঘটনায় ওই শিশুর বড়ভাই উজ্জ্বল মিয়া বাদী হয়ে একই গ্রামের আশ্রাফুর রহমানের বিরুদ্ধে সরাইল থানায় সাধারণ ডাইরি (জিডি) করেছেন।জিডি ও পারিবারিক সূত্রে জানা গেছে, গত ২ ফেব্রুয়ারি সন্ধ্যায় শিশু জিয়াউল ইসলাম আঁখিতারা বাজারে আনজু মিয়ার চায়ের দোকানে যায়। দোকানের টিভিতে তখন বিপিএল ক্রিকেট খেলা চলছিল। এ সময় ক্রিকেট জুয়াড়ি আশ্রাফুর রহমানের সাথে ক্রিকেটে বাজি ধরাকে কেন্দ্র করে কথা কাটাকাটি হয়। এক পর্যায়ে সে জিয়াউলকে খুন করে লাশ গুমের হুমকি দেয়। আশপাশের লোকজন এসে জিয়াউলকে বাড়িতে পাঠিয়ে দেয়। পরদিন ৩ জানুয়ারি সকালে গ্রামীণ বাজারে যাওয়ার কথা বলে বাড়ি থেকে বের হয়ে যায়। এরপর আর বাড়িতে ফেরেনি। বিভিন্ন জায়গায় খোঁজাখুঁজি করেও তাকে পাওয়া যায়নি। ঘটনার পর থেকে আশরাফুর রহমান পলাতক রয়েছে।



12189,28006
চারঘাটে মাদক ব্যবসা নিয়ে গোলাগুলি নিহত এক
অন্যান্য
প্রকাশ : ১২ ফেব্রুয়ারি ২০১৯, ০০:০০
স্টাফ রিপোর্টার, রাজশাহীরবিবার রাতে রাজশাহীর চারঘাটে মাদক ব্যবসার আধিপত্য বিস্তার নিয়ে মাদক ব্যবসায়ীদের দুই পক্ষের গোলাগুলিতে একজন নিহত হয়েছে। নিহত হয় মাদক ব্যবসায়ী ফজলুল হক। পরিস্থিতি নিয়ন্ত্রণে পুুলিশ ১০ রাউন্ড গুলিবর্ষণ করলে মাদক ব্যবসায়ীরা পালিয়ে যায়। পরে পুলিশ ঘটনাস্থল থেকে একটি বিদেশি পিস্তল, এক রাউন্ড গুলি, একটি ম্যাগজিন ও ৫৫ বোতল আমদানি নিষিদ্ধ ভারতীয় ফেনসিডিল উদ্ধার করে। এ সময় চারঘাট মডেল থানার ওসিসহ পুলিশের চারজন আহত হয়েছেন। 



12190,28007
সংবাদ সংক্ষেপ
অন্যান্য
প্রকাশ : ১২ ফেব্রুয়ারি ২০১৯, ০০:০০
বগুড়ায় ট্রেনে কাটা পড়ে নারীর মৃত্যুস্টাফ রিপোর্টার, বগুড়া সোমবার সকালে বগুড়ায় ট্রেনে কাটা পড়ে অজ্ঞাত এক নারীর মৃত্যু হয়েছে। বগুড়া রেলওয়ে পুলিশ ফাঁড়ির সাব ইন্সপেক্টর কায়কোবাদ জানান, গাইবান্ধার বোনারপাড়া থেকে বগুড়ার সান্তাহারগামী কলেজ ট্রেন সাড়ে ৮টার কিছু পরে গাবতলী স্টেশন ত্যাগ করে। ট্রেনটি সোন্দাবাড়ি রেলক্রসিংয়ে পশ্চিমে ব্রিজের কাছাকাছি পৌঁছার পর ওই নারী ট্রেনে কাটা পড়ে। এতে ঘটনাস্থলেই তার মৃত্যু হয়।মুক্তিযোদ্ধা সেলিম হত্যাকারীদের শাস্তির দাবিতে মানববন্ধনঈশ্বরদী (পাবনা) সংবাদদাতা পাকশী ইউনিয়ন আওয়ামী লীগের সাবেক সাধারণ সম্পাদক বীর মুক্তিযোদ্ধা মোস্তাফিজুর রহমান সেলিম হত্যার প্রতিবাদে ঈশ্বরদীতে মানববন্ধন ও পথসভা করেছেন মুক্তিযোদ্ধা। সোমবার সকাল ১১টায় ঈশ্বরদী শহরের স্টেশন রোডে ঈশ্বরদী মুক্তিযোদ্ধা সংসদ কমান্ড এই মানববন্ধনের আয়োজন করেন। সংসদের সাবেক কমান্ডার গোলাম মোস্তাফা চান্না মন্ডলের সভাপতিত্বে পথসভায় বক্তব্য রাখেন সাবেক ভারপ্রাপ্ত কমান্ডার আব্দুল খালেক, উপজেলা আওয়ামী লীগের সভাপতি মুক্তিযোদ্ধা আলহাজ নায়েব আলী বিশ্বাস, মুক্তিযোদ্ধা আজমল হক বিশ্বাস, হাবিবুল ইসলাম হব্বুল, আব্দুর রাজ্জাক, জাহাঙ্গীর হোসেন, আবুল বাসার, সিরাজ উদ্দিন বিশ্বাস, ফজলুর রহমান বুদু, প্রেসক্লাবের সভাপতি স্বপন কুমার কুন্ডু, পাকশী ইউনিয়ন আওয়ামী লীগের সাধারণ সম্পাদক সাইফুল আলম বাবু মন্ডল, প্রকৌশলী মোস্তাফিজুর রহমান ছবি, আওয়ামী লীগ নেতা রেজাউল করিম রাজা, জহুরুল ইসলাম, সাবেক যুবলীগ নেতা সাইফুজ্জামান পিন্টু, মুক্তযোদ্ধার সন্তান আব্দুর রহমান মিলন, পলাশ প্রমুখ।এদিকে বহুল আলোচিত সেলিম হত্যার ঘটনায় জড়িত আবদুল্লাহ আল বাকি ওরফে আরজু বিশ্বাসকে গ্রেফতার করেছে পুলিশ। আরজু পাকশী ইউপি’র চেয়ারম্যান এনাম বিশ্বাসের ভাই এমদাদুল হক টুলু বিশ্বাসের ছেলে এবং ঈশ্বরদী উপজেলা যুবলীগের সাবেক সহ-সভাপতি বলে জানা গেছে।ঝিনাইগাতীতে আইন-শৃঙ্খলা কমিটির সভাঝিনাইগাতী (শেরপুর) সংবাদদাতা ঝিনাইগাতীতে আইন-শৃঙ্খলা কমিটির মাসিক সভা অনুষ্ঠিত হয়। গতকাল সোমবার এ সভায় সভাপতিত্ব করেন উপজেলা নির্বাহী অফিসার রুবেল মাহমুদ। বক্তব্য রাখেন ঝিনাইগাতী থানার ভারপ্রাপ্ত কর্মকর্তা বিপ্লব কুমার বিশ্বাস, মহিলা ভাইস চেয়ারম্যান লাইলী বেগম, উপজেলা দুর্নীতি দমন প্রতিরোধ কমিটির সভাপতি আবুল হাশেম, জেলা পরিষদ সদস্য আবু তাহের, উপজেলা জাসদের সভাপতি মিজানুর রহমান, ইউপি চেয়ারম্যান মোফাজ্জল  হোসেন চাঁন প্রমুখ।সাবেক এমপি মরহুম ফজলুর রহমান খানের কন্যা এমপি নির্বাচিতনেত্রকোনা প্রতিনিধি মুক্তিযুদ্ধের অন্যতম সংগঠক নেত্রকোনা জেলা আওয়ামী লীগের প্রতিষ্ঠাতা সদস্য সাবেক এমপি বঙ্গবন্ধুর একনিষ্ঠ সহচর মরহুম ফজলুর রহমান খানের কন্যা নেত্রকোনা জেলা মহিলা আওয়ামী লীগের সাধারণ সম্পাদক  হাবিবা রহমান খান শেফালী সংরক্ষিত মহিলা আসনের এমপি নির্বাচিত হয়েছেন। হাবিবা রহমান শেফালী  পিতার হাত ধরেই রাজনীতিতে আসেন। দীর্ঘদিন যাবত্ তিনি মহিলা আওয়ামী লীগের সাথে জড়িত এবং বিভিন্ন সামাজিক-সাংস্কৃতিক সংগঠনের সাথেও জড়িত তিনি। বর্তমানে তিনি নেত্রকোনা চন্দ্রনাথ উচ্চ বিদ্যালয়ের প্রধান শিক্ষক। তার স্বামী আলী আসকার খান পাঠান সিন্টু নেত্রকোনার অন্যতম সাংস্কৃতিক সংগঠন শতদল গোষ্ঠীর প্রতিষ্ঠাতা সভাপতি।সদর দক্ষিণ উপজেলা প্রেসক্লাবের আহ্বায়ক কমিটি গঠিতকুমিল্লা প্রতিনিধি কুমিল্লা সদর দক্ষিণ উপজেলা প্রেসক্লাবের আহ্বায়ক কমিটি গঠন করা হয়েছে। প্রেসক্লাব কার্যালয়ে গত রবিবার বিকালে ক্লাবের সভাপতি বীর মুক্তিযোদ্ধা মো. সালাহউদ্দিন আহম্মদের সভাপতিত্বে সাধারণ সভায় সর্বসম্মতিক্রমে এ কমিটি গঠন করা হয়। সভায় দৈনিক সমাজকণ্ঠ সম্পাদক জসিম উদ্দিন চাষিকে আহ্বায়ক ও ডেইলি ট্রাইব্যুনাল জেলা প্রতিনিধি এইচএম মহিউদ্দিনকে সদস্য সচিব করে ৫ সদস্যের কমিটি করা হয়েছে। কমিটির অপর তিন সদস্যরা হলেন, মাহবুব কবির, মফিজুল ইসলাম, এস এম মনির।হোসেনপুরে একই জমিতে চার ফসল উত্পাদনের ওপর মাঠ দিবসকিশোরগঞ্জ প্রতিনিধি ফসলের নিবিড়তা বৃদ্ধিকরণে চার ফসলভিত্তিক ফসল বিন্যাস, উদ্ভাবন ও বিস্তার কর্মসূচির আওতায় গত রবিবার বিকালে হোসেনপুর উপজেলার চর দীপেশ্বর গ্রামে শতাধিক কৃষকের উপস্থিতিতে মাঠ দিবস অনুষ্ঠিত হয়। বাংলাদেশ কৃষি গবেষণা ইনস্টিটিউটের কৃষি গবেষণা উপ-কেন্দ্র, কিশোরগঞ্জ এই মাঠ দিবসের আয়োজন করে। কৃষক মোঃ নজরুল ইসলাম ও কৃষক হারুন-অর-রশীদের জমিতে বছরে চার ফসল উত্পাদনের কলা-কৌশল সম্পর্কে আলোচনা ও শেষে জমি থেকে আলু উত্তোলন করা হয়। পরে আলোচনা সভায় সভাপতিত্ব করেন আঃ রশিদ এবং প্রধান অতিথি ছিলেন কৃষি গবেষণা উপ-কেন্দ্রের সিনিয়র বৈজ্ঞানিক কর্মকর্তা ড. মোহাম্মদ মহিউদ্দিন।ঝিনাইদহে নিপাহ ভাইরাস প্রতিরোধে কর্মশালাভ্রাম্যমাণ প্রতিনিধি ঝিনাইদহে নিপাহ ভাইরাস প্রতিরোধে কর্মশালা অনুষ্ঠিত হয়। জেলা স্বাস্থ্য বিভাগের আয়োজনে গতকাল সোমবার দিনব্যাপী সিভিল সার্জনের সম্মেলন কক্ষে এ কর্মশালা অনুষ্ঠিত হয়।  সিভিল সার্জন ডাঃ রাশেদা সুলতানার সভাপতিত্বে এতে প্রধান অতিথি ছিলেন জেলা প্রশাসক সরোজ কুমার নাথ। বিশেষ অতিথি ছিলেন পুলিশ সুপার মোঃ হাসানুজ্জামান, জেলা কৃষি সম্প্রসারণ অধিদপ্তরের উপ-পরিচালক জি এম আব্দুর রউফ, সদর হাসপাতালের তত্ত্বাবধায়ক ডাঃ আইয়ুব আলী, জেলা প্রাণিসম্পদ কর্মকর্তা ডাঃ হাফিজুর রহমান, জেলা পরিবার পরিকল্পনা কার্যালয়ের উপ-পরিচালক ডাঃ জাহিদ আহম্মেদ প্রমুখ।নাসিরনগরে আইন-শৃঙ্খলা কমিটির সভানাসিরনগর (ব্রাহ্মণবাড়িয়া) সংবাদদাতা  নাসিরনগর উপজেলা আইন-শৃঙ্খলা উন্নয়ন বিষয়ক সভা গতকাল সোমবার অনুষ্ঠিত হয়। উপজেলা নিবার্হী কর্মকর্তা মোহাম্মদ সাইফুল কবিরের সভাপতিত্বে বক্তব্য রাখেন উপজেলা মহিলা ভাইস চেয়ারম্যান সৈয়দা হামিদা লতিফ পান্না, থানার অফিসার ইনচার্জ মোঃ সাজেদুর রহমান, উপজেলা আওয়ামী লীগ সভাপতি ডাঃ রাফিউদ্দিন আহমেদ, সদর ইউপি চেয়ারম্যান আবুল হাসেম, চাতলপাড় ইউপি চেয়ারম্যান শেখ আবদুল আহাদ, গুনিয়াউক ইউপি চেয়ারম্যান মোঃ আবুল হোসেন, চাপরতলা ইউপি চেয়ারম্যান ফয়েজ উদ্দিন ভুঁইয়া, প্রধান শিক্ষক আবদুর রহিম ও  প্রেসক্লাব সভাপতি সুজিত কুমার চক্রবর্তী প্রমুখ।   



12191,28008
ইউক্যালিপটাসের থাবায় বিপন্ন প্রকৃতি-পরিবেশ
অন্যান্য
প্রকাশ : ১২ ফেব্রুয়ারি ২০১৯, ০০:০০
পরিবেশের বন্ধু গাছ। মানুষেরও বন্ধু। মানুষ ও প্রকৃতি থাকে কাছাকাছি। গাছ মানুষকে বাঁচার অক্সিজেন দেয়, ছায়া দেয়, ফল দেয়। গাছ নিজেকে বিলিয়ে দেয় মানুষের কল্যাণে। কিন্তু সেই গাছই যদি প্রকৃতির জন্য, মানুষের জন্য আগ্রাসী-প্রাণঘাতী হয়ে ওঠে তাহলে তা আতঙ্কের বিষয়। এমনই এক প্রাণঘাতী গাছ   পরদেশি ’ইউক্যালিপটাস’। এই গাছের প্রভাবে নষ্ট হচ্ছে পরিবেশের ভারসাম্য। খেয়ে ফেলছে মাটির উর্বরা শক্তি। নেমে যাচ্ছে ভূগর্ভস্থ পানির স্তর। এসব কারণেই বাংলাদেশে নিষিদ্ধ করা হয়েছে ‘ইউক্যালিপটাস’। কিন্তু আশঙ্কার কথা, নিষেধাজ্ঞা থাকার পরও থেমে নেই ইউক্যালিপটাসের রোপণ।সবচেয়ে বেশি ইউক্যালিপটাস চোখে পড়ে রংপুর ও রাজশাহী বিভাগে। রাস্তার ধারে, আবাদী জমি, ধান ক্ষেতের আইলের ধারে, পুকুরের চারপাশে, উঠানে ব্যাপক হারে চলছে ইউক্যালিপটাসের চাষ। এক দশক আগে সরকার ইউক্যালিপটাস রোপণ করা নিষিদ্ধ করলেও এখনো ঠাকুরগাঁও, নওগাঁ, বগুড়া, জয়পুরহাট, নীলফামারী, সৈয়দপুর, কুড়িগ্রাম, দিনাজপুরসহ বহু জেলায় বাণিজ্যিকভাবে চারা উত্পাদন ও রোপণ করা হচ্ছে।উদ্ভিদবিজ্ঞানীদের মতে, ইউক্যালিপটাস, আকাশমনি ও ইপিলইপিলের মতো বিদেশি দ্রুত বর্ধনশীল প্রজাতির গাছ মাটির ৫০-৬০ ফুট নিচ পর্যন্ত পানি শোষণ করে তা বাতাসে ছেড়ে দেয়। ফলে পানিশূন্যতা দেখা দেয় মাটিতে। এই গাছ মাটিকে পানিশূন্য ও অনুর্বর করে ফেলে।বাংলাদেশ কৃষি বিশ্ববিদ্যালয়ের উদ্যানতত্ত্ব বিভাগের অধ্যাপক ড. এম এ রহিম বলেন, ইউক্যালিপটাস জিরোপেট্রিক ন্যাচারের গাছ বিধায় সে মাটির গভীর থেকে পানি শোষণ বেশি করে। এটি দ্রুত বর্ধনশীল। গাছটি ১৫/২০ বছর কোনো স্থানে থাকলে সেখানে অপর প্রজাতির কোনো গাছ জন্মাতে অসুবিধার সৃষ্টি করে। কারণ পাতার টক্সিক কেমিক্যাল মাটিতে থাকা নাইট্রোজেন পরমাণু ভেঙে দিয়ে ছোট ছোট উদ্ভিদের খাদ্য তৈরির স্বাভাবিক প্রক্রিয়া ব্যাহত করে। এতে মাটির পুষ্টি-প্রবাহও নষ্ট হয়। এই গাছের প্রভাবে এখন তো দেশি ফলের গাছগুলো একে এক নিশ্চিহ্ন হয়ে যাচ্ছে।জানা যায়, ইউক্যালিপটাসের আদিবাস অস্ট্রেলিয়ায়। ১৯৭০ সালের মাঝামাঝি সময়ে জাতিসংঘ উন্নয়ন প্রকল্প (ইউএনডিপি) এর উদ্যোগে ইউক্যালিপটাসসহ বিভিন্ন বিদেশি দ্রুত বর্ধনশীল প্রজাতির গাছ আমাদের দেশে আসে। এশিয়ান ডেভেলপমেন্ট ব্যাংকের  অর্থায়নে উপজেলা পর্যায়ের ‘সামাজিক বনায়ন কর্মসূচি’ এবং সরকারের বন বিভাগের বিভিন্ন প্রকল্পের মাধ্যমে বাংলাদেশে ১৯৮০ সালের মাঝামাঝি সময়ে ইউক্যালিপটাস, আকাশমনি, পাইন ইত্যাদি বিদেশি গাছ ব্যাপকভাবে পরিচিত হয়েছে। বগুড়া, সিরাজগঞ্জ, দিনাজপুর, রংপুর প্রভৃতি অঞ্চলগুলোতে এ গাছের চারা প্রথমে প্রথম ব্যাপকভাবে বিনামূল্যে বিতরণ করা হয়। বাংলাদেশের জলবায়ু, মাটি ও কৃষি জমিতো বটেই দ্রুত বর্ধনশীল এই গাছটি পরিবেশের জন্যও মারাত্মক ক্ষতিকর। সাধারণ মানুষের উপর একসময় ইউক্যালিপটাস চাপিয়ে দেওয়া হয়েছিল ক্ষতিকারক দিক সম্পর্কে বিন্দুমাত্র ধারণা ছাড়াই। 



12192,28009
গ্র্যামি অ্যাওয়ার্ড গ্র্যামি অ্যাওয়ার্ডের আসরে বিশ্বসঙ্গীতের সেরাদের সমাগম
অন্যান্য
প্রকাশ : ১২ ফেব্রুয়ারি ২০১৯, ০০:০০
প্রতি বছরের মতো এবারও অনুষ্ঠিত হয়ে গেলো বিশ্ব সঙ্গীতের সবচেয়ে বড় অ্যাওয়ার্ড অনুষ্ঠান ‘গ্র্যামি অ্যাওয়ার্ড’। বাংলাদেশ সময় সোমবার সকাল ৭টায় লস অ্যাঞ্জেলসের স্ট্যাপল সেন্টারে অনুষ্ঠিত হলো এই আয়োজনের ৬১তম আসর। এবার গ্র্যামি’র আসরে ইতিহাস সৃষ্টি করেছেন অভিনেতা-গায়ক চাইল্ডিশ গ্যাম্বিনো ও তার ‘হিপ হপ’- ‘দিস ইজ আমেরিকা’। এই প্রথম কোনও হিপ হপ-র?্যাপ গ্র্যামি ও রেকর্ড অফ দ্য ইয়ার এর পুরস্কার পেলো। পসরা র্যাপ পারফরম্যান্সের জন্য পুরস্কার পান ড্রেক। অ্যালবাম অব দ্য ইয়ার পেয়েছে গেল্ডেন আওয়ার অ্যালবামটি। সেরা শিল্পীর সম্মান পেয়েছেন দুয়া লিপা। ‘সং অফ দ্য ইয়ার’-এর সম্মান পেয়েছে ‘দিস ইজ আমেরিকা’ গানটি। বিখ্যাত সঙ্গীত পরিচালক এ আর রহমান গ্র্যামি পুরস্কারের মঞ্চে হাজির ছিলেন। আরো হাজির ছিলেন বিশ্বের সব খ্যাতনামা সঙ্গীত শিল্পীরা।৬১তম গ্র্যামি অ্যাওয়ার্ড পেলেন যারা:বছরের সেরা অ্যালবাম: ক্যাসি  মাসগ্র্যাভস-গোল্ডেন আওয়ার, রেকর্ড অব দ্য ইয়ার: চাইল্ডিশ গ্যাম্বিনো-দিস ইজ আমেরিকা, সেরা নতুন শিল্পী: ডুয়া লিপা, সেরা র্যাপ অ্যালবাম: কার্ডি বি ইনভেশন অব প্রাইভেসি, সেরা আর/বি অ্যালবাম:  এইচ.ই.আর-এইচ.ই.আর, সেরা র্যাপ গান: দ্র্যাক-গড’স প্ল্যানসেরা কান্ট্রি অ্যালবাম: ক্যাসি মাসগ্র্যাভস-গোল্ডেন আওয়ারবছরের সেরা গান: চাইল্ডিশ গ্যাম্বিনো-দিস ইজ আমেরিকা, সেরা পপ দ্বৈত/দলীয় পারফর্মেন্স: লেডি গাগা এবং ব্র্যাডলি কুপার-শ্যালো, সেরা পপ একক পারফর্মেন্স: লেডি গাগা-জোয়ান, সেরা পপ ভোকাল অ্যালবাম: আরিয়ানা গ্রান্দে-সুইটেনর, সেরা ঐতিহ্যগত পপ ভোকাল অ্যালবাম: উইলি নেলসন-মাই ওয়ে, সেরা অল্টারনেটিভ গানের অ্যালবাম: বেক-কালারস, সেরা ড্যান্স রেকর্ডিং: সিল্ক সিটি ও ডুয়া লিপা ফিচারিং ডিপলো ও মার্ক রনসন-ইলেক্ট্রিসিটি, সেরা ড্যান্স/ইলেক্ট্রনিক অ্যালবাম: জাস্টিস-ওম্যান ওয়ার্ল্ডওয়াইড, সেরা রক পারফরম্যান্স: ক্রিস কর্নেল- হোয়েন ব্যাড ডাজ গুড, সেরা মেটাল পারফরম্যান্স: হাই অন ফায়ার-ইলেক্ট্রিক মেসাইয়া, সেরা রক অ্যালবাম: গ্রেটা ভ্যান ফ্লিট-ফ্রম দ্য ফায়ারস, সেরা আর অ্যান্ড বি পারফরম্যান্স: এইচ.ই.আর. ফিচারিং ড্যানিয়েল সিজার, সেরা আরবান কনটেম্পরারি অ্যালবাম: দ্য কার্টারস-এভরিথিং ইজ লাভ, সেরা মিউজিক ভিডিও: চাইল্ডিশ গ্যাম্বিনো-দিস ইজ আমেরিকাসেরা দেশিয় একক পারফর্মেন্স: ক্যাসি মাসগ্র্যাভস-বাটারফ্লাইসসেরা দেশিয় দ্বৈত/দলীয় পারফর্মেন্স: ডান, শ্যায়, তেকুইলা, সেরা কমেডি গান: ক্যাসি মাসগ্র্যাভস-স্পেস কাউবয়, সেরা আমেরিকান অ্যালবাম: ব্র্যান্ডি কার্লাইল-বাই দ্য ওয়ে, আই ফরগিভ ইউ, সেরা মিউজিক্যাল থিয়েটার অ্যালবাম: দ্য ব্র্যান্ড’স ভিজিট, সেরা কমেডি অ্যালবাম: একুয়ানিমিটি অ্যান্ড দ্য বার্ড রেভেলেশন-ডেভ চ্যাপেলে, বছরের সেরা প্রডিউসার: ফ্যারেল উইলিয়ামস। (আরো খবর পৃষ্ঠা-১২)।  



12193,28010
এক সপ্তাহে অদৃশ্য বিশাল এক নদী
অন্যান্য
প্রকাশ : ১২ ফেব্রুয়ারি ২০১৯, ০০:০০
আন্দেজ পর্বতমালায় উত্পত্তি, তারপর কলম্বিয়ার উর্বর জমির ভেতর দিয়ে এঁকে-বেঁকে এই নদী চলে গেছে ক্যারিবীয় সাগর পর্যন্ত। কাউকা নদী এক হাজার ৩৫০ কিলোমিটার দীর্ঘ, একটা পর্যায়ে এটি এসে মিশেছে ম্যাগডালেনা নদীর সঙ্গে। এই দীর্ঘ যাত্রাপথে কাউকা নদীর ওপর রয়েছে অনেক হাইড্রোইলেকট্রিক বাঁধ। নদীর একটা জায়গায় একটা বিরাট বাঁধ দেওয়া হচ্ছিল। এই বাঁধ নির্মাণের সময় সেখানে একটা বড় ত্রুটি দেখা দিল। সেটির কারণে ভাটিতে হঠাত্ বন্যা হলো। হাজার হাজার মানুষ সেই বন্যায় তাদের বাড়ি-ঘর ছাড়তে বাধ্য হলো। কিন্তু এরপর যা ঘটল তা বেশ নাটকীয়। এই বিরাট নদী যেন উধাও হয়ে গেল। গত বছরের ডিসেম্বর থেকে এ বছরের ফেব্রুয়ারির মধ্যে কাউকা নদীর পানি এতটাই শুকিয়ে গেল যে, স্থানীয় হাইড্রোলজিস্টরা বলছেন, তারা এই নদীর পানিও আর মাপতে পারছেন না।কাউকা নদীর পানি ভিন্নখাতে নেওয়ার জন্য তারা প্রথমে তিনটি টানেল তৈরি করে। কিন্তু গত বছরের মে মাসের শুরু থেকে সেখানে সমস্যা দেখা দেয়। ৭ই মে সেখানে পানি ভিন্নখাতে নেওয়ার জন্য তৈরি টানেলের কাছে একটি বিরাট খাদ তৈরি হয়। একই সঙ্গে ভূমিধস শুরু হয়। ফলে টানেলগুলোর মুখ বন্ধ হয়ে যায়। পথ বন্ধ হয়ে যাওয়ার পর বাঁধের অপর পাশে পানির চাপ বাড়তে থাকে। এই চাপ কমানোর কোনো উপায় তখন আর ছিল না। ফলে পুরো জলাধার পরিপূর্ণ হয়ে ওঠে।দশদিন পর প্রচণ্ড পানির চাপে একটি টানেলের মুখ আবার খুলে যায়। হিড্রোইটুয়াংগো বাঁধের সমস্যা আরও জটিল রূপ নিল। পরবর্তী সপ্তাহগুলোতে প্রচণ্ড বৃষ্টি হলো। বাঁধের উপরের দিকটায় অনেক পলি জমল। ফলে নদীর তলদেশ উঁচু হয়ে বাঁধের  উপর দিয়ে পানি উপচে পড়তে লাগল। পুরো বাঁধটি তখন দুর্বল হয়ে গেল।প্রকৌশলীরা আশঙ্কা প্রকাশ করলেন যে, পুরো বাঁধটি এখন ধসে পড়তে পারে। কীভাবে এই বাঁধের ধস ঠেকানো যায়, তখন থেকে সেটিই সবচেয়ে বেশি অগ্রাধিকার পেতে লাগল। যেহেতু টানেলগুলোর মুখ বন্ধ হয়ে গেছে ভূমিধসে, তাই নদীর পানি ছাড়ার উপায় একটাই। তাহলো জলাধারের উচ্চতায় পানি পৌঁছানোর পর কিছু ফ্লাডগেট তৈরি করে সেখান দিয়ে এই পানি ছাড়া। কিন্তু যখন শুকনো মৌসুম শুরু হলো, তখন পানির উচ্চতা নেমে গেল অনেক নীচে। ফলে নদীর অপরপাশে পানি ছাড়ার কোনো উপায় আর রইল না। পানি কমতে থাকায় এ বছরের ১৬ই জানুয়ারি অপরপাশে অবমুক্ত করার পানির পরিমাণ নেমে আসল প্রতি সেকেন্ডে মাত্র ৩৯৫ কিউবিক মিটারে। আর ৫ই ফেব্রুয়ারি একদম বন্ধ হয়ে গেল পানির স্রোত। যেখানে একসময় ছিল এক প্রমত্তা নদী, সেখানে এখন কেবল পাথর আর কাদা। হাজার হাজার মাছ সেখানে পানির অভাবে ছটফট করছে।



12194,28011
সাধারণ মানুষের জীবনমানের পরিবর্তনে আমরা সচেষ্ট রয়েছি --------- আনোয়ার হোসেন মঞ্জু
অন্যান্য
প্রকাশ : ১২ ফেব্রুয়ারি ২০১৯, ০০:০০
জাতীয় পার্টি-জেপি’র চেয়ারম্যান আনোয়ার হোসেন মঞ্জু এমপি বলেছেন, গ্রামীণ সাধারণ মানুষের জীবনমানের পরিবর্তনে আমরা ৩৪ বছর ধরে নানা সেবা দানে সচেষ্ট রয়েছি। এ ক্ষেত্রে আমাদের এই অবহেলিত এলাকার বাসিন্দাদের প্রতি সরকারের যেমন সুনজর ও সদিচ্ছা রয়েছে, তেমনি আল্লাহর রহমতও রয়েছে। বিদ্যুত্, সড়ক যোগাযোগ, জলবায়ু পরিবর্তনে ক্ষতিগ্রস্তদের জন্য অভিযোজন কর্মসূচি, লবণাক্ত পানির বদলে বিশুদ্ধ পানি সরবরাহ প্রকল্প ইত্যাদি নানা কর্মসূচি বাস্তবায়নে আমরা যথেষ্ট সফল হয়েছি। এই অর্জন আমাদের আরও বাড়াতে হবে। বর্তমান সরকারের অর্থের অভাব নেই, অতীতের মতই আমরা ন্যায্য হিস্যা আদায়ের চেষ্টা চালিয়ে যাবো।তিনি গতকাল সোমবার পিরোজপুর জেলার ভাণ্ডারিয়া উপজেলার তেলিখালী ও ইকড়িতে দু’টি পৃথক সমাবেশে প্রধান অতিথির বক্তব্যে আরও বলেন, এ এলাকা ছিল নদী ভাঙন কবলিত, যোগাযোগ দুর্গম, সুপেয় পানির অভাব ক্লিষ্ট নানা আন্ত্রিক রোগের শিকার একটি লোকালয়। দীর্ঘ ৩৪ বছরের চেষ্টায় লঞ্চ বা নৌ যোগাযোগের বদলে এখানে রাস্তা, কালভার্ট, পুল ইত্যাদি নির্মিত হয়েছে। বিদ্যুত্ সংযোগ এসেছে, ঝড়-জলোচ্ছ্বাসে বিপন্ন মানুষের জন্য ঘূর্ণিঝড় আশ্রয়কেন্দ্র নির্মিত হয়েছে, নদী ভাঙন রোধে ৫৫০ কোটি টাকা ব্যয়ে ভেড়িবাঁধ প্রকল্প বাস্তবায়িত হচ্ছে। বর্তমানে লবণাক্ত পানি বদলে বিশুদ্ধ নিরাপদ পানির সরবরাহ প্রকল্প বাস্তবায়ন শুরু হয়েছে। পার্শ্ববর্তী ইন্দুরকানি উপজেলায় ২০০৭ সালের সিডর বিধ্বস্ত বেড়িবাঁধ নির্মাণসহ জলবায়ু পরিবর্তনের ক্ষতি থেকে বাসিন্দাদের অভিযোজনের বিভিন্ন কর্মসূচি বাস্তবায়ন চলছে। এ সব প্রকল্প বাস্তবায়নে আমরা উল্লেখযোগ্য অবকাঠামো নির্মাণে সক্ষম হয়েছি। এজন্য আল্লাহর প্রতি আমাদের শুকরিয়া আদায় করা উচিত। আনোয়ার হোসেন মঞ্জু গতকাল বিকালে ভাণ্ডারিয়া উপজেলার তেলিখালী ইউনিয়নের জনসাধারণের মাঝে বিশুদ্ধপানি সরবরাহ প্রকল্পের আওতায় আটটি ‘রিভার্স অসমোসিস ওয়াটার ট্রিটমেন্ট প্লান্ট’ নির্মাণ কাজের ভিত্তি প্রস্তর স্থাপন করেন। এসময় তেলিখালী বাজারে পুরোনো ইউনিয়ন পরিষদ ভবন চত্বরে স্বতঃস্ফূর্ত সমাবেশ অনুষ্ঠিত হয়। এ সমাবেশে সভাপতিত্ব করেন তেলিখালী ইউনিয়নের সদ্য নির্বাচিত চেয়ারম্যান শামসুদ্দিন হাওলাদার। এ সময় অন্যান্যের মধ্যে উপস্থিত ছিলেন ভাণ্ডারিয়া উপজেলা চেয়ারম্যান ও উপজেলা জেপি’র যুগ্ম আহ্বায়ক আতিকুল ইসলাম তালুকদার উজ্জল, উপজেলা ভাইস চেয়ারম্যান ও উপজেলা আওয়ামী লীগের সাধারণ সম্পাদক মিরাজুল ইসলাম, মহিলা ভাইস চেয়ারম্যান আসমা আক্তার, জেপি’র উপজেলা যুগ্ম আহ্বায়ক ও ভাণ্ডারিয়ার সাবেক ইউপি চেয়ারম্যান গোলাম সরওয়ার জোমাদ্দার, জেপি’র উপজেলা সদস্য সচিব ও ধাওয়া ইউপি চেয়ারম্যান সিদ্দিকুর রহমান টুলু, পিরোজপুর জেলা পরিষদের মহিলা সদস্য রোকেয়া বেগম প্রমুখ। ইকড়ি বাসস্ট্যান্ডে সমাবেশে সভাপতিত্ব করেন ইউনিয়ন পরিষদ চেয়ারম্যান হুমায়ুন কবির। এ সময় আরও উপস্থিত ছিলেন জনস্বাস্থ্য প্রকৌশল অধিদপ্তরের পিরোজপুর বিভাগের নির্বাহী প্রকৌশলী মো. হুমায়ুন কবির, সহকারী প্রকৌশলী জয়দেব দত্ত, ‘রিভার্স অসমোসিস ওয়াটার ট্রিটমেন্ট প্ল্যান্ট’ নির্মাণ কাজের ঠিকাদারি প্রতিষ্ঠান এফটিএল-জেভি ওয়াটার কোম্পানি লিমিটেডের চেয়ারম্যান মনিরুজ্জামান চৌধুরী, ব্যবস্থাপনা পরিচালক হুমায়রা চৌধুরী, পরিচালক আমিনুল ইসলাম স্বপন প্রমুখ। লবণাক্ত পানি দূষণমুক্ত করে অভিশ্রবণের মাধ্যমে নিরাপদ পানি সরবরাহের জন্য ভাণ্ডারিয়ার তেলিখালী ইউনিয়নে আটটি এবং ইকড়ি ইউনিয়নে ছয়টি ‘রিভার্স অসমোসিস ওয়াটার ট্রিটমেন্ট প্ল্যান্ট’ নির্মাণ করা হচ্ছে। প্রতিটি প্ল্যান্টের মাধ্যমে প্রতি ঘন্টায় ২০০০ লিটার নিরাপদ পানি সরবরাহের উদ্দেশ্যে মোট ১৪টি প্ল্যান্টের ব্যয় বরাদ্দ হচ্ছে প্রায় সাত কোটি টাকা।এ প্রকল্প আগামী এক বছরের মধ্যে বাস্তবায়ন হবে বলে সংশ্লিষ্টদের সূত্রে জানা গেছে।  এখানে প্রধানমন্ত্রী শেখ হাসিনা ও তেলিখালীর সম্প্রতি প্রয়াত ইউপি চেয়ারম্যান শাহদাত হোসেনের জন্য দোয়া ও মোনাজাত করা হয়। এরপর ইকড়ি ইউনিয়নের জনসাধারণের মাঝে বিশুদ্ধপানি সরবরাহ প্রকল্পের আওতায় ছয়টি ‘রিভার্স অসমোসিস ওয়াটার ট্রিটমেন্ট প্ল্যান্ট’ নির্মাণ কাজের ভিত্তি প্রস্তর স্থাপন কালে ইকড়ি বাসস্ট্যান্ডে দোয়া ও মোনাজাতে অংশ নেন। রাতে ধাওয়া ইউনিয়নের রাজপাশা আদর্শ সরকারি প্রাথমিক বিদ্যালয়, দক্ষিণ রাজপাশা সরকারি প্রাথমিক বিদ্যালয় এবং ৫৭নং পশারিবুনিয়া বোর্ড সরকারি প্রাথমিক বিদ্যালয়ের নতুন ভবন নির্মাণ কাজের ভিত্তি প্রস্তর স্থাপন উপলক্ষে দোয়া ও মোনাজাতে অংশ নেন। এ ছাড়া আনোয়ার হোসেন মঞ্জু বিকালে বিআইডব্লিউটিএ’র ভাণ্ডারিয়া লঞ্চঘাটে একটি সেমিপাকা যাত্রী বিশ্রামাগার নির্মাণ ও গভীর নলকূপ স্থাপন কাজের ভিত্তিপ্রস্তর স্থাপন করেন। এসময় বিআইডব্লিউটিএ’র বরিশাল বিভাগের নির্বাহী প্রকৌশলী মো. মামুনুর রশীদসহ স্থানীয় নেতৃবৃন্দ উপস্থিত ছিলেন। এ উপলক্ষে দোয়া ও মোনাজাত করা হয়। এর আগে ভাণ্ডারিয়ার পৌরসভার ১নং ওয়ার্ডের সরকারি কলেজ থেকে দুলাল রায়ের বাড়ী হয়ে বটতলা  পর্যন্ত কার্পেটিং রাস্তা সংস্কারের উদ্বোধন করা হয়।   এছাড়া ভাণ্ডারিয়া পৌরসভার ৭৬নং দক্ষিণ ভাণ্ডারিয়া সরকারি প্রাথমিক বিদ্যালয়ের নতুন ভবন, গৌরীপুর ইউনিয়নের উত্তর চড়াইল মাধবপুরা জাহাঙ্গীর আলম সরকারি প্রাথমিক বিদ্যালয়ের নতুন ভবন নির্মাণ কাজের ভিত্তি প্রস্তর স্থাপন এবং উপলক্ষে দোয়া ও মোনাজাতে অংশ নেন। 



12195,28012
আর্থ-সামাজিক উন্নয়নে উপজেলা নির্বাচন গুরুত্বপূর্ণ :নাসিম
অন্যান্য
প্রকাশ : ১২ ফেব্রুয়ারি ২০১৯, ০০:০০
আওয়ামী লীগ প্রেসিডিয়াম সদস্য ও কেন্দ্রীয় ১৪ দলের মুখপাত্র মোহাম্মদ নাসিম এমপি বলেছেন, বঙ্গবন্ধু কন্যা প্রধানমন্ত্রী শেখ হাসিনার উন্নয়ন কর্মকান্ড এগিয়ে নিতে তৃণমূলের উপজেলা পরিষদ নির্বাচন অত্যন্ত গুরুত্বপূর্ণ। গতকাল সোমবার দুপুরে কাজিপুর উপজেলা আওয়ামী লীগ কার্যালয়ে উপজেলা নির্বাচনে চেয়ারম্যান প্রার্থীর মনোনয়নপত্র জমা দেয়ার প্রাক্কালে আয়োজিত এক বিশাল সমাবেশে প্রধান অতিথির বক্তব্যে তিনি আরো বলেন, গ্রামে গ্রামে উপজেলা নির্বাচনের ডামাঢোল বেঁজে উঠেছে। এ নির্বাচন হবে প্রতিদ্বন্দ্বিতাপূর্ণ।মোহাম্মদ নাসিম বলেন, বিএনপিসহ সকল রাজনৈতিক দল উপজেলা  পরিষদ নির্বাচনে অংশগ্রহণ করলে তা হতো আরো অর্থবহ। তৃণমুলের জনগোষ্ঠীর অর্থ-সামাজিক উন্নয়নে উপজেলা নির্বাচন অপরিহার্য এবং গুরুত্বপূর্ণ বলেও তিনি উল্লেখ করেন। তিনি বলেন, জাতীয় সংসদ নির্বাচনের মতোই এ দেশের জনগণ বঙ্গবন্ধু কন্যা শেখ হাসিনা মনোনীত প্রার্থীকে নৌকা মার্কায় ভোট দিয়ে বিজয়ী করবে ইনশাল্লাহ।উপজেলা আওয়ামীলীগ কার্যালয়ে অনুষ্ঠিত এ সমাবেশে সভাপতিত্ব করেন উপজেলা আওয়ামী লীগের সভাপতি আলহাজ্ব শওকত হোসেন। অন্যান্যদের মধ্যে উপস্থিত ছিলেন বর্তমান উপজেলা চেয়ারম্যান মোজাম্মেল হক বকুল সরকার, পৌরসভার মেয়র হাজী নিজাম উদ্দিন এবং উপজেলা পরিষদের দলীয় মনোনীত চেয়ারম্যান প্রার্থী উপজেলা আওয়ামী লীগের সাধারণ সম্পাদক খলিলুর রহমান সিরাজী, জেলা পরিষদের সদস্য রেফাজ উদ্দিন এবং উপজেলা মুক্তিযোদ্ধা সংসদের কমান্ডার হাবিবুর রহমানসহ  উপজেলা আওয়ামী লীগের সকল সহযোগী সংগঠনের নেতৃবৃন্দ।এর আগে মোহাম্মদ নাসিম শহীদ এম. মনসুর আলী সরকারি কলেজের শিক্ষক শিক্ষার্থীদের উদ্দেশ্যে বক্তব্য দেন। শহীদ এম মনসুর আলী কলেজের তিন বিষয়ে মাষ্টার্স কোর্স চালু হওয়ায় প্রধানমন্ত্রী শেখ হাসিনাকে কাজিপুরবাসীর পক্ষ থেকে কৃতঞ্জতা এবং ধন্যবাদ জানান। তিনি মনসুর আলী সরকারি কলেজকে নকলমুক্ত ও ধুমপানমুক্ত করার জন্য শিক্ষক-শিক্ষার্থীর প্রতি আহবান জানান। 



12196,28013
মৌসুমি লেখকের উপস্থিতি পেশাদারিত্বে প্রতিবন্ধকতা
অন্যান্য
প্রকাশ : ১২ ফেব্রুয়ারি ২০১৯, ০০:০০
বই নিয়ে সবচেয়ে দীর্ঘমেয়াদি মেলার আয়োজনের গর্বটা একমাত্র বাংলাদেশের। শুধু লেখক-প্রকাশক-পাঠকের জন্য এ আয়োজন গুরুত্বপূর্ণ নয়, সংস্কৃতির জন্য সমানভাবে অর্থপূর্ণ। বই বাণিজ্য টিকিয়ে রাখতেও একুশে গ্রন্থমেলার বিকল্প নেই। তবে প্রকাশের সংখ্যা দিয়ে সত্যিকারের পাঠক সম্পর্কে  যেমন নিশ্চিত হওয়া যায়না, তেমনি পরিধির বিস্তৃতি, অধিক বিক্রির হিসেব দিয়ে,  গ্রন্থ মেলার সাফল্য সম্পর্কে ধারণা করা কঠিন। মেলায় প্রকাশিত অসংখ্য বই থেকে বেশ কিছু গুরুত্বপূর্ণ বই সাংস্কৃতিক সম্পদ হিসেবে গ্রহণযোগ্য হওয়া জরুরী কেননা সেখান থেকেই তৈরি হবে পাঠকের রুচি ও পেশাদারি লেখক। প্রকাশের সংখ্যাধিক্যের ফলে এসব ক্ষেত্রে হিতে বিপরীতের আশঙ্কায়,   সেদিকে নজর দেওয়া প্রয়োজন।বই বাণিজ্য পণ্যে রূপান্তর হচ্ছে এটা আনন্দের খবর। তবে লেখক-প্রকাশক সম্পর্ক এখনো যে প্রাতিষ্ঠানিক রূপ নিতে পারেনি এর পেছনেও দায়ি প্রতি বছর নির্দিষ্ট একটি সময়ে বিপুল পরিমাণ বই প্রকাশের ইতিহাস। এসময়ে মৌসুমি লেখক তৈরি হওয়ার ফলটা আতঙ্কিত করে তোলে পরিশ্রমী লেখকদের। মৌসুমি লেখকদের ভাবনা ও আচরণ প্রকাশকদের মনে অ-পেশাদারী মনোভাব তৈরির সুযোগ তৈরি করে। এর ভুক্তভোগী হন অন্য লেখকরা। অন্তর্জাল,  সামাজিক যোগাযোগ মাধ্যমের কল্যাণে অসংখ্য লেখক তৈরি হচ্ছেন, এই প্রবাহে ঠাঁই পেয়ে যায় অ-সম্পাদিত, গুরুত্বহীন এবং দুর্বল লেখার বই। বিজ্ঞাপনের প্রভাবে পাঠকের আগ্রহ তৈরি করে সে সব গ্রন্থ। বই বিক্রির সংখ্যাটা যে পাঠককে প্রভাবিত করে তা বলার অপেক্ষা রাখে না।সংখ্যাধিক্যের আরেকটি ক্ষতির দিক, প্রচারণায় পুরনো ভালো বইয়ের ঠাঁই না হওয়া। বিগত মেলায় প্রকাশিত ‘অসাধারণ উপন্যাস’ আর এ মেলায় ডিসপ্লেতে নেই ফলে এক বছর পরই প্রমাণ হচ্ছে ওটা আদতে ‘অসাধারণ’ ছিল না। এবারের বই মেলায় তাই সে বিশেষণের বিভ্রমে সত্যিকার ‘অসাধারণ’ বইটি হারিয়ে যাচ্ছে যা হয়ত গুরুত্বপূর্ণ ছিল যে কোন মূল্যেই। অনুবাদ গ্রন্থের ক্ষেত্রে প্রাতিষ্ঠানিকতার অভাবে অনুবাদকদের কাজের কোন জবাবদিহিতা নেই, ধারাবাহিকতা নিয়েও তাঁরা অনুবাদের সুযোগ পান না।তবে এত সব প্রতিকূলতার পরও আমাদের ভালোবাসার জায়গা, প্রাণের টান বই মেলা। মেলার ধূলো পায়ে বাড়ি ফিরেও আনন্দের রঙ পায় পাঠক, লেখক। জীবনের প্রথম বই হাতে নেওয়া তরুণ লেখকের বিস্মিত চোখ ধরা পড়ে স্বালোকচিত্রে, অটোগ্রাফ দিতে কেঁপে যাওয়া হাতের কলম  ফেরত যায় না পকেটে, পুরনো বন্ধুর সাথে দেখা হয়ে যায় সোহরাওয়ার্দি উদ্যানের এক পাশে প্রতি বই মেলার সাক্ষী হয়ে দাঁড়িয়ে থাকা শিরীষ গাছের তলায়, হুইল চেয়ারে বসে বইয়ের পাতা উল্টে যাওয়া পাঠক ধরা পড়েন আলোকচিত্রির কাছে, রাজধানীর অন্য প্রান্ত থেকে আসা কিশোরির ফুলের মুকুটের তলায় থাকা এক জোড়া উত্সুক চোখও কি এই গ্রন্থ মেলার সম্পদ নয়?বাংলা ভাষাতেই যে সৃজনের জোয়ার এসেছিল সে ইতিহাস ফিরে আসে গ্রন্থ মেলাকে কেন্দ্র করেই।  নানা শ্রেণির বই থেকেই বেরিয়ে আসে পাঠকের মনে রাখার মতো অমূল্য ভাবনা। তৈরি হয় নতুন লেখক। সময় যদিও অমূল্য তবুও লিখতে লিখতে, পড়তে পড়তেই তৈরি হয় রুচি। পুরনো মূল্যবান লেখার সঙ্কলনের চেষ্টা,  কোন কোন প্রকাশনীর লেখক সম্মানী দেওয়ার প্রচেষ্টা, তরুণ লেখকের আরো একটু যত্ম নিয়ে লিখতে না পারার মনস্তাপ এসবই আশাজাগানিয়া। এই প্রত্যাশাই একটি বছর আমাদের অপেক্ষা করায়, আগামী গ্রন্থ মেলার জন্য।লেখক ও সাংবাদিক 



12197,28014
লোকগানে অন্যরকম আবহ
অন্যান্য
প্রকাশ : ১২ ফেব্রুয়ারি ২০১৯, ০০:০০
আসিফুর রহমান সাগরবইমেলায় সবাই বই কিনতে আসেন স্টলে স্টলে ঘুরে বই কেনেন। ছোট ছোট আড্ডায় জমে ওঠে মেলা। এর বাইরেও মেলায় মানুষের আরেকটি আকর্ষণ থাকে মেলামঞ্চের অনুষ্ঠানকে ঘিরে। যারা বিষয়ভিত্তিক আলোচনা পছন্দ করেন তারা বিকালে শুরু হওয়া সেই আলোচনা শুনতে চলে আসেন অনেক আগেই। কিন্তু সন্ধ্যার পরে মেলামঞ্চের সাংস্কৃতিক অনুষ্ঠানে মানুষের ঢল নামে। মেলা প্রাঙ্গণ ঘুরে সন্ধ্যার পরে অনেকেই চলে আসেন বাংলা একাডেমির বর্ধমান হাউসের সামনের মূলমঞ্চে। সংগীত আয়োজন তো থাকেই, মাঝে মাঝে কবিতা আবৃত্তি ও নাটকও প্রদর্শিত হয় এ মঞ্চে। ফলে বই কেনার পাশাপাশি বিনোদনের এই ব্যবস্থাও মেলায় আসা মানুষের কাছে ভালোই সমাদর পায়। মেলায় আসা মানুষের কাছে মূলমঞ্চের অনুষ্ঠানের কদরও কম নয়।গতকাল মেলামঞ্চে সংগীত পরিবেশন করেন শিল্পী চন্দনা মজুমদার, শফি মণ্ডল, সেলিম চৌধুরী, পাগলা বাবুল, রুশিয়া খানম এবং কোহিনুর আকতার গোলাপী। লোকসংগীত আর বাউল গানে জমে ওঠে মেলামঞ্চ। এদিকে, সব বইয়ের স্টলেই চলে এসেছে নতুন বই। তাই সব স্টলেই শুরু হয়ে গেছে বই বিক্রি।মোড়ক উন্মোচনগত বছরের মতো এবারও মেলায় রয়েছে মোড়ক উন্মোচন কর্ণার। প্রতিদিনই অনেক    বই আসলেও মোড়ক উন্মোচন করান গুটি কয়েক লেখক। গতকাল সোমবার ৯টিসহ এখন পর্যন্ত মোট ১৬০টি বইয়ের মোড়ক উন্মোচন করা হয়েছে।নতুন বইঅমর একুশে গ্রন্থমেলার গতকাল ছিল একাদশতম দিন। এদিন মেলায় নতুন বই এসেছে ১২৮টি। এর মধ্যে মধ্যে গল্প ২১টি, উপন্যাস ১৬টি, প্রবন্ধ ১০টি, কবিতা ৪৯টি, ছড়া ২টি, শিশুসাহিত্য ১টি, জীবনী ৪টি, রচনাবলি ১টি, মুক্তিযুদ্ধ বিষয়ক ২টি, নাটক ১টি, বিজ্ঞান বিষয়ক ৪টি, ভ্রমণ ৩টি, ইতিহাস বিষয়ক ৫টি, রাজনীতি ১টি, স্বাস্থ্য ১টি, সায়েন্স ফিকশন ২টি এবং অন্যান্য ৫টি। উল্লেখযোগ্য বইগুলোর মধ্যে বিশ্বসাহিত্য ভবন থেকে জি এম ফরিদের ছোট গল্প কুহকের দিনরাত্রি, সময় প্রকাশন থেকে পিয়াস মজিদের স্মৃতিকথা নির্জন নোটবুক, চিলড্রেন বুক কালেকশন থেকে আনিসুল হকের গুড্ডু বুড়ার নতুন বোকামি তারপর, সময় প্রকাশনী থেকে সৈয়দ শামসুল হকের নাটক ফজল শেখের শেষ ম্যাজিক ও অন্যান্য, কথাপ্রকাশ থেকে সিরাজুল ইসলাম চৌধুরী’র প্রবন্ধ গণতন্ত্রের অভিমুখে।বুলবুল চৌধুরীকে শ্রদ্ধাঞ্জলিগ্রন্থমেলার মূলমঞ্চে অনুষ্ঠিত হয় নৃত্যাচার্য বুলবুল চৌধুরী : জন্মশতবর্ষ শ্রদ্ধাঞ্জলি শীর্ষক আলোচনা অনুষ্ঠান। প্রবন্ধ উপস্থাপন করেন অনুপম হায়াত্। আলোচনায় অংশগ্রহণ করেন আমানুল হক, লুভা নাহিদ চৌধুরী এবং শিবলী মহম্মদ। অনুষ্ঠানে সভাপতিত্ব করেন কামাল লোহানী।কামাল লোহানী বলেন, বুলবুল চৌধুরী নৃত্যের পাশাপাশি প্রাচী নামের উপন্যাস লিখে বাংলা সাহিত্যে যোগ করেছেন নতুন মাত্রা। তাঁর নৃত্য কেবল প্রায়োগিক শিল্পকলা নয়, একই সঙ্গে সমস্ত অসুন্দর এবং কলুষতার বিরুদ্ধে জোর প্রতিবাদের নাম।‘লেখক বলছি’ অনুষ্ঠানে নিজেদের নতুন প্রকাশিত গ্রন্থ বিষয়ে আলোচনায় অংশ নেন- হোসেন উদ্দীন হোসেন, হাবিব আনিসুর রহমান, ড. তাশরিক-ই-হাবিব, মশিউল আলম এবং শিহাব শাহরিয়ার।কবিকণ্ঠে কবিতাপাঠ করেন গোলাম কিবরিয়া পিনু এবং চঞ্চল আশরাফ। আবৃত্তি পরিবেশন করেন গোলাম সারোয়ার এবং মুঃ আহসান উল্লাহ ইমাম খান তমাল। 



12198,28015
বঙ্গবন্ধুর নামে হবে কর্ণফুলীর টানেল ---------- কাদের
অন্যান্য
প্রকাশ : ১২ ফেব্রুয়ারি ২০১৯, ০০:০০
কর্ণফুলী নদীর তলদেশে ট্যানেল নির্মাণ করা হচ্ছে। জাতির পিতা বঙ্গবন্ধু শেখ মুজিবুর রহমানের নামে এই টানেলের নামকরণ করা হবে। প্রধানমন্ত্রী শেখ হাসিনা আগামী ২৪ ফেব্রুয়ারি টানেল বোরিং মেশিন চালুর মাধ্যমে এর খনন কাজের উদ্বোধন করবেন। ২০২২ সালের ডিসেম্বরের মধ্যে প্রকল্পের কাজ শেষ হবে। এখন পর্যন্ত প্রকল্পের সার্বিক অগ্রগতি শতকরা ৩২ ভাগ।গতকাল সোমবার দুপুরে রাজধানীর বনানীস্থ সেতু ভবনে টানেল নির্মাণ প্রকল্পের নিরাপত্তা বিধানের লক্ষ্যে বাংলাদেশ সেতু কর্তৃপক্ষ ও বাংলাদেশ নৌবাহিনীর মধ্যে এক চুক্তি স্বাক্ষর অনুষ্ঠান শেষে সাংবাদিকদের একথা বলেন আওয়ামী লীগের সাধারণ সম্পাদক এবং সড়ক পরিবহন ও সেতুমন্ত্রী ওবায়দুল কাদের। তিনি বলেন, চুক্তি অনুযায়ী বাংলাদেশ নৌবাহিনীর সিকিউরিটি সাপোর্ট ইউনিট কর্ণফুলী টানেল নির্মাণ প্রকল্প এলাকার সার্বিক নিরাপত্তা দিবে এবং চুক্তির মেয়াদ হবে ৪ বছর। কর্ণফুলী টানেল বঙ্গবন্ধু শেখ মুজিবুর রহমানের   নামে নামকরণের প্রস্তাব প্রধানমন্ত্রীর কাছে পাঠানো হয়েছে।প্রায় ৬৫ কোটি টাকার চুক্তিপত্রে বংলাদেশ সেতু কর্তৃপক্ষের পক্ষে প্রধান প্রকৌশলী কাজী মো. ফেরদাউস এবং বাংলাদেশ নৌবাহিনীর পক্ষে নেভাল অপারেশনস এর পরিচালক এবং সেফটি এন্ড সিকিউরিটি সুপারভিশন কনসালটেন্টের প্রধান সমন্বয়ক কমোডর মাহমুদুল মালেক চুক্তিতে স্বাক্ষর করেন। কর্ণফুলী টানেল প্রকল্পটি ৯ হাজার আটশত আশি কোটি চল্লিশ লক্ষ টাকা ব্যয়ে বাস্তবায়ন করা হচ্ছে। যার মধ্যে বাংলাদেশ সরকারের অর্থ সহায়তা তিন হাজার নয়শ’ সাতষট্টি কোটি একুশ লক্ষ টাকা এবং চীন সরকারের আর্থিক সহায়তা ৫ হাজার নয়শ’ তের কোটি ঊনিশ লক্ষ টাকা। ২টি টিউব সম্বলিত মূল টানেলটির দৈর্ঘ্য ৩ দশমিক ৪ কিলোমিটার এবং টানেলের পশ্চিম ও পূর্ব প্রান্তে ৫ দশমিক ৩৫ কিলোমিটার সংযোগ সড়ক এবং ৭২৭ মিটার ওভার ব্রিজসহ এই টানেলটি চট্টগ্রামের আনোয়ারা উপজেলাকে শহরাঞ্চলের সঙ্গে যুক্ত করবে। প্রকল্পটি বাস্তবায়িত হলে ঢাকা থেকে চট্টগ্রাম শহরকে বাইপাস করে সরাসরি কক্সবাজারের সঙ্গে সহজ যোগাযোগ স্থাপিত হবে। ফলে চট্টগ্রাম শহরের যানজট কমাসহ ভ্রমণ সময় উল্লেখযোগ্যহারে হ্রাস পাবে। চুক্তি স্বাক্ষর অনুষ্ঠানে সেতু বিভাগের সিনিয়র সচিব খন্দকার আনোয়ারুল ইসলাম এবং বাংলাদেশ নৌবাহিনীর প্রধান ভাইস এডমিরাল আওরঙ্গজেব চৌধুরীসহ বাংলাদেশ সেতু কর্তৃপক্ষ ও নৌবাহিনীর অন্যান্য ঊর্ধ্বতন কর্মকর্তাগণ উপস্থিত ছিলেন।ভবিষ্যতে সংরক্ষিত নারী আসন কমানো হবেএক প্রশ্নের জবাবে ওবায়দুল কাদের বলেন, ভবিষ্যতে সংরক্ষিত নারী আসন সংখ্যা বাড়ানো নয়, কমানোর বিষয়ে ভাবা হবে। নারীরা এখন অনেক এগিয়েছে। সাধারণ আসনে নারীরা প্রতিদ্বন্দ্বিতা করেই এগিয়ে যাবে। ইউনিয়ন পরিষদ থেকে উপজেলা পরিষদ পর্যন্ত সব নির্বাচনেই সাধারণ আসনে নারীদের মনোনয়ন দেওয়া হচ্ছে। ইতোমধ্যে অনেক নারী সাধারণ আসনে প্রতিদ্বন্দ্বিতা করে বিজয়ী হয়েছেন।  



12199,28016
‘ক্রাইম পেট্রোল’ দেখে ভাবীকে হত্যা করি
অন্যান্য
প্রকাশ : ১২ ফেব্রুয়ারি ২০১৯, ০০:০০
ভাবির কাছে টাকা চেয়ে না পেয়ে দেবর মো. ফরহাদ হোসেন লিমন (২২) ক্ষুব্ধ হয়ে তাকে খুন করে গা ঢাকা দেওয়ার চেষ্টা করেছিল। পরে এই ঘটনাকে চুরির ঘটনা হিসেবে প্রমাণেরও চেষ্টা করেছিল। কিন্তু পুলিশের জালে ধরা পড়ার পর সব কথা স্বীকার করেছে লিমন।গতকাল সোমবার দামপাড়া পুলিশ লাইনে সংবাদ সম্মেলনে চট্টগ্রাম মেট্রোপলিটন পুলিশের (সিএমপি) অতিরিক্ত কমিশনার (অপরাধ ও অভিযান) আমেনা বেগম জানান, পুলিশ লিমনকে গ্রেফতার করে রিমান্ডে আনে। জিজ্ঞাসাবাদে লিমন পুলিশকে জানিয়েছে খুনের পরিকল্পনার কীভাবে করেছিল। সে নিয়মিত ভারতীয় ধারাবাহিক ‘ক্রাইম পেট্রোল’ দেখতো। সেখান থেকে দেখে অনুপ্রাণিত হয়ে ভাবিকে খুন করে এই ঘটনাকে চুরির ঘটনা হিসেবে প্রমাণের চেষ্টা করেছিল।আমেনা বেগম আরো জানান, গত ৮ ফেব্রুয়ারি দিবাগত রাতে হাসিনা বেগমকে (৩২) হত্যা করে লিমন। পরে হাসিনা বেগমের মরদেহ বাসার বাইরে আরেকটি কক্ষে তালা মেরে রেখে পালিয়ে যায়। এ ঘটনায় হাসিনা বেগমের ভাই মো. মানিক আকবর শাহ থানায় মামলা দায়ের করেন। রিমান্ডের প্রথম দিনেই লিমন তার ভাবিকে খুনের কথা স্বীকার করে। রাতে সবাই ঘুমিয়ে পড়লে পরিকল্পনা অনুযায়ী ভাবিকে খুন করে মরদেহ লুকিয়ে রাখে এবং স্বর্ণালঙ্কারসহ অন্যান্য জিনিসপত্র নিয়ে বেরিয়ে যায়। সাউন্ড বক্সের ভেতর থেকে লুণ্ঠিত জিনিসপত্র উদ্ধার করে পুলিশ।হাসিনা বেগম নোয়াখালীর শফিগঞ্জ এলাকার পশ্চিম মাইজচরা গ্রামের মেয়ে। তিনি আকবর শাহ থানাধীন কালিরহাটে একটি বাসায় ভাড়া থাকতেন এবং একটি গার্মেন্টস কারখানায় চাকরি  করতেন। আসামি লিমন চাঁদপুরের পাইকপাড়া এলাকার আবুল কাশেম পাটোয়ারীর ছেলে। 



12200,28017
এবার ভারত থেকে আসবে এলএনজি
অন্যান্য
প্রকাশ : ১২ ফেব্রুয়ারি ২০১৯, ০০:০০
ভারত থেকে তেল ও বিদ্যুত্ আনার পর এবার এলএনজি (তরলীকৃত প্রাকৃতিক গ্যাস) আমদানির পরিকল্পনা গ্রহণ করেছে সরকার। স্থলপথে পাইপলাইনের মাধ্যমে এ গ্যাস আসবে। সাতক্ষীরা সীমান্ত হয়ে এই এলএনজি দেশে ঢুকবে। এ সংক্রান্ত পরিকল্পনা বাস্তবায়নের উপায় ও রূপরেখা নির্ধারণের কাজ চলছে।জ্বালানি ও খনিজ সম্পদ বিভাগের এক শীর্ষ কর্মকর্তা জানান, ভারত নিজেও তেল এবং এলএনজি আমদানিকারক দেশ। তারপরেও খরচ সাশ্রয় বিবেচনায় ভারত থেকে তেল আমদানি করে বাংলাদেশ। এলএনজির ক্ষেত্রেও তা প্রযোজ্য হবে। ইতোমধ্যে ভারতের কয়েকটি কোম্পানি এলএনজি রপ্তানির প্রস্তাবও দিয়েছে। প্রধানমন্ত্রীর বিদ্যুত্, জ্বালানি ও খনিজ সম্পদ বিষয়ক উপদেষ্টা ড. তৌফিক-ই-ইলাহী চৌধুরী ভারত সফরে রয়েছেন। সফরকালে এ বিষয়ে আলোচনা করার কথা রয়েছে। এলএনজির সম্ভাব্য পাইপলাইনটি পশ্চিমবঙ্গের বনগাঁ, স্বরূপনগর, বসিরহাট কিংবা হাসনাবাদ পয়েন্ট হয়ে বাংলাদেশের সাতক্ষীরা জেলা দিয়ে প্রবেশ করবে। এ লাইন দিয়ে প্রাথমিকভাবে ২০২১ সালে ২০০ মিলিয়ন ঘনফুট এলএনজি আমদানি শুরু করবে সরকার।জ্বালানি বিভাগ ও পেট্রোবাংলার সূত্র জানায়, ইন্ডিয়ান অয়েল কোম্পানি লিমিটেড (আইওসিএল) এলএনজি রপ্তানির জন্য বাংলাদেশকে প্রথম প্রস্তাব দেয়। ওই প্রস্তাব পাওয়ার পর এশিয়ান ডেভেলপমেন্ট ব্যাংকের (এডিবি) সঙ্গে এরই মধ্যে পাইপলাইন নির্মাণে অর্থায়নের জন্য আলোচনা করা হয়েছে। এখন দুই পক্ষ আমদানি-রপ্তানির বিভিন্ন শর্ত, প্রক্রিয়া এবং দাম নিয়ে আলোচনা করছে।২০১৬ সালের ১১ জানুয়ারি আইওসিএল এলএনজি রফতানিতে আন্তঃসীমান্ত পাইপলাইন নির্মাণের জন্য বাংলাদেশকে প্রস্তাব দেয়। পরে ২০১৬ সালের ১৩ জুন উভয় দেশের প্রতিনিধি দল বিষয়টি নিয়ে আলোচনা করে। ২০১৭ সালের এপ্রিলে প্রধানমন্ত্রী শেখ হাসিনার ভারত সফরকালে এ বিষয়ে উভয় দেশের মধ্যে সমঝোতা স্মারক সই হয়। একই বছরের ডিসেম্বরে জ্বালানি বিভাগকে আইওসিএল এলএনজি রপ্তানির খসড়া চুক্তিপত্র পাঠায়। এটি  পাওয়ার পর পর্যালোচনার জন্য জ্বালানি বিভাগ একটি উচ্চ পর্যায়ের কমিটি গঠন করে। পরে পেট্রোবাংলার মাধ্যমে ক্রয় চুক্তির খসড়া আইওসিএলকে পাঠানো হয়। গত বছরের আগস্টে আইওসিএল পৃথক একটি ক্রয়চুক্তির খসড়া পেট্রোবাংলায় পাঠায়।এদিকে ভারতের এইচ এনার্জিও বাংলাদেশে রূপান্তরিত এলএনজি গ্যাস রপ্তানির প্রস্তাব দিয়েছে। খুলনার রূপসায় ৮০০ মেগাওয়াট ক্ষমতার বিদ্যুেকন্দে  এই এলএনজি সরবরাহ করতে চায় তারা। গত সপ্তাহে দেওয়া ওই প্রস্তাবনায় তারা নিজ খরচেই পাইপলাইন নির্মাণ করবে বলে জানিয়েছে।সংশ্লিষ্টরা জানান, এই গ্যাস জাতীয় গ্রিডে যুক্ত করার জন্য ১১৮ কিলোমিটার দীর্ঘ পাইপলাইন নির্মাণ করতে হবে। এর মধ্যে কলকাতা থেকে বেনাপোল পর্যন্ত ৭২ কিলোমিটার এবং বেনাপোল থেকে যশোর পর্যন্ত ৪৬ কিলোমিটার পাইপলাইন নির্মাণ করতে হবে।এছাড়া সরকার সুইজারল্যান্ড থেকেও এলএনজি আমদানির পরিকল্পনা গ্রহণ করেছে। দুই দেশের মধ্যে এ সংক্রান্ত সমঝোতা স্মারকও সই করা হয়েছে। ওই দেশের এস্ট্র ট্রান্সকো এনার্জি (এওটি) থেকে জাহাজে করে এই এলএনজি আমদানি করা হবে।এ প্রসঙ্গে বিদ্যুত্, জ্বালানি ও খনিজ সম্পদ প্রতিমন্ত্রী নসরুল হামিদ বলেন, আমাদের জ্বালানি মিশ্রণে এলএনজির একটি বড় অংশ রয়েছে। প্রতিযোগিতামূলক দামে ও টেকসই উপায়ে এলএনজি আমদানির পথ গ্রহণ করেছে সরকার। আন্তঃসীমান্ত পাইপলাইন নির্মাণের খরচও দুই পক্ষ বহন করবে।  



12201,28018
নারী আসনে মনোনয়নপত্র দাখিল করলেন ৪৯ প্রার্থী
অন্যান্য
প্রকাশ : ১২ ফেব্রুয়ারি ২০১৯, ০০:০০
একাদশ জাতীয় সংসদের সংরক্ষিত নারী আসনে ৪৯জন মনোনয়নপত্র দাখিল করেছেন। এর মধ্যে ক্ষমতাসীন আওয়ামী লীগের ৪৩জন, সংসদের প্রধান বিরোধী দল জাতীয় পার্টি-জাপা ৪জন, ওয়ার্কার্স পার্টি একজন ও স্বতন্ত্র একজন প্রার্থী হয়েছেন। তবে বিএনপির সংসদ সদস্যরা শপথ না নেওয়ায় সংখ্যানুপাতে প্রাপ্ত একমাত্র আসনটি স্থগিত রয়েছে। এ আসনে কেউ মনোনয়নপত্র দাখিল করতে আসেননি। এ কারণে জাতীয় সংসদের ৫০টি সংরক্ষিত আসন থাকলেও একজন কম প্রার্থী রয়েছেন।সোমবার শেষদিনে মনোনয়নপত্র দাখিলের পর প্রার্থীদের মধ্যে উচ্ছাস দেখা গেছে। নিজেদের প্রতিক্রিয়া জানাতে গিয়ে কয়েকজন প্রার্থী বলেন, দেশের উন্নয়ন ও নারীর ক্ষমতায়ন নিয়ে কাজ করবেন। শেষদিনে ৪৯টি আসনের বিপরীতে প্রতিদ্বন্দ্বী অন্য কেউ মনোনয়ন দাখিল না করায় মনোনয়ন দাখিলকারীরা বিনা প্রতিদ্বন্দ্বিতায় নির্বাচিত হতে যাচ্ছেন।মনোনয়নপত্র দাখিলের সময় শেষ হওয়ার পর সংরক্ষিত নারী আসনে নির্বাচনের রিটার্নিং কর্মকর্তা মোঃ আবুল কাশেম জানিয়েছেন, আজ মঙ্গলবার মনোনয়নপত্র যাচাই-বাছাই করা হবে। অতিরিক্ত প্রার্থী না থাকায় আগামী ১৬ ফেব্রুয়ারি মনোনয়নপত্র প্রত্যাহারের পরদিন চূড়ান্ত প্রার্থীদের সংসদ সদস্য ঘোষণা করে গেজেট প্রকাশ করা হবে। তিনি বলেন, এরপর নবনির্বাচিতদের শপথ অনুষ্ঠানের আয়োজনে স্পিকারের কাছে গেজেটের কপি পাঠিয়ে দেয়া হবে।সোমবার সাড়ে তিনটার দিকে আওয়ামী লীগের ৪৩জন সংরক্ষিত নারী সদস্য প্রার্থীদের মনোনয়নপত্র রিটার্নিং কর্মকর্তার হাতে তুলে দেন আওয়ামী লীগের সাধারণ সম্পাদক এবং সড়ক পরিবহন ও সেতুমন্ত্রী   ওবায়দুল কাদের। পরে তিনি সাংবাদিকদের বলেন, নারী আসনের মনোনয়নের ক্ষেত্রে আমরা ত্যাগী এবং তৃণমূলকে প্রাধান্য দিয়েছি। সব সেক্টর ও কর্ণারের প্রতিনিধিকে মনোনয়ন দেয়া হয়েছে। এক প্রশ্নের জবাবে তিনি বলেন, নারী আসন বাড়ানো নয়, কমানোর চিন্তা করছি। এমনিতেই ২৫ বছরের জন্য সংরক্ষিত নারী আসন সংবিধানে অন্তর্ভূক্ত আছে। নারী ক্ষমতায়ন অনেকদূর এগিয়ে যাবে।প্রার্থী বাছাইয়ে দলের কার্যক্রম তুলে ধরে ওবায়দুল কাদের আরো বলেন, প্রার্থী বাছাইয়ে আমরা অনেক সময় নিয়েছি। আমাদের সভাপতি শেখ হাসিনা সংরক্ষিত নারী আসনের বিষয়টি দীর্ঘদিন ধরে দেখাশোনা করে আসছেন। জাতীয় সংসদে স্থান পাননি এমন অনেককে সংরক্ষিত নারী আসনে মনোনয়ন দেয়া হয়েছে। দে আর অল ব্রিলিয়ান্ট, পোলাইট, কমিটেড এবং ডেডিকেটেড।নির্বাচন নিয়ে বিএনপির অভিযোগ প্রসঙ্গে তিনি বলেন, বিএনপি যখন মনে করে কোনো নির্বাচনে জেতার সম্ভাবনা নেই, তখন তারা এই ধরণের অভিযোগ করে। রোজ কিয়ামত পর্যন্ত তারা অভিযোগ করবে। উপজেলা নির্বাচনে বিএনপির অংশ না নেয়ার বিষয়ে তিনি বলেন, তারা নির্বাচন হওয়ার আগেই হেরে যায়। নির্বাচন হওয়ার আগেই তারা নির্বাচন সম্পর্কে বিরুপ মন্তব্য করে। বিরুপ মন্তব্য করা ও নালিশ করা তাদের পুরনো অভ্যাস। যেসব নির্বাচনে তারা নির্বাচিত হয়েছে, সেসব নির্বাচনেও তারা দেখা গেছে ফলাফল হবে, গণনা চলছে, তখনও জালিয়াতির কথা বলে। এটা বিএনপির পুরনো অভ্যাস। এটা নিয়ে কারো কোনো মাথাব্যথা নেই। এটা হাস্যকর হয়ে গেছে। তাদের নালিশের কোনো বাস্তবতা, সত্যতা নেই। দেশে-বিদেশে নির্বাচনকে (একাদশ জাতীয় সংসদ নির্বাচন) তারা প্রশ্নবিদ্ধ কারার অপচেষ্টা করেছিল, তা ব্যর্থ হয়েছে। সারা দুনিয়া এই নির্বাচনকে অভিনন্দন জানিয়েছে।আওয়ামী লীগের যে ৪৩জন মনোনয়নপত্র দাখিল করলেনঃ সংখ্যানুপাতে ৪৩জন আওয়ামী লীগের মনোনয়নে প্রার্থী হয়েছেন। তারা হলেন, ঢাকা থেকে সুবর্ণা মুস্তফা, শিরীন আহমেদ, জিন্নাতুল বাকিয়া, শবনম  জাহান শিলা ও নাহিদ ইজহার খান। চট্টগ্রাম থেকে খাদিজাতুল আনোয়ার ও ওয়াশিকা আয়েশা খানম; কক্সবাজার থেকে কানিজ ফাতেমা আহমেদ, খাগড়াছড়ি থেকে বাসন্তী চাকমা, কুমিল্লা থেকে আঞ্জুম সুলতানা ও আরমা দত্ত; ব্রাহ্মণবাড়িয়া থেকে উম্মে ফাতেমা নাজমা বেগম, গাজীপুর থেকে শামসুন্নাহার ভূঁইয়া ও রুমানা আলী। বরগুনা থেকে সুলতানা নাদিরা, জামালপুর থেকে মিসেস হোসনে আরা, নেত্রকোণা থেকে হাবিবা রহমান খান (শেফালী) ও জাকিয়া পারভীন খানম; পিরোজপুর থেকে শেখ এ্যানী রহমান, টাঙ্গাইল থেকে অপরাজিতা হক, সুনামগঞ্জ থেকে মোঃ শামীমা আক্তার খানম, মুন্সিগঞ্জ থেকে ফজিলাতুন নেসা, নীলফামারী থেকে রাবেয়া আলীম, নরসিংদী থেকে তামান্না নুসরাত বুবলী, গোপালগঞ্জ থেকে নার্গিস রহমান, ময়মনসিংহ থেকে মনিরা সুলতানা, ঝিনাইদহ থেকে মোছাঃ খালেদা খানম, বরিশাল থেকে সৈয়দা রুবিনা মিরা, পটুয়াখালী থেকে কাজী কানিজ সুলতানা, খুলনা থেকে গ্লোরিয়া ঝর্ণা সরকার, টাঙ্গাইল থেকে খন্দকার মমতা হেনা লাভলী, দিনাজপুর থেকে জাকিয়া তাবাসসুম, নোয়াখালী থেকে ফরিদা খানম (সাকী), ফরিদপুর থেকে রুশেমা বেগম, কুষ্টিয়া থেকে সৈয়দা রাশেদা বেগম, মৌলভীবাজার থেকে সৈয়দা জোহরা আলাউদ্দিন, রাজশাহী থেকে আদিবা আনজুম মিতা, চাঁপাইনবাবগঞ্জ থেকে ফেরদৌসী ইসলাম জেসী, শরিয়তপুর থেকে পারভীন হক সিকদার, রাজবাড়ী থেকে খোদেজা নাসরীন আক্তার হোসেন, মাদারীপুর থেকে তাহমিনা বেগম, পাবনা থেকে নাদিয়া ইয়াসমিন জলি ও নাটোর থেকে রত্না আহমেদ।এর আগে সোমবার বেলা ১২টার দিকে জাপার চারজন সংরক্ষিত নারী সদস্য প্রার্থীদের নিয়ে ইসিতে আসেন দলটির মহাসচিব মসিউর রহমান রাঙ্গা। তিনি রিটার্নিং কর্মকর্তার হাতে জাপা মনোনীত চারজন প্রার্থীর মনোনয়নপত্র জমা দেন। প্রার্থীরা হলেন-জাপার প্রেসিডিয়াম সদস্য অ্যাডভোকেট সালমা ইসলাম, অধ্যাপিকা মাসুদা এম রশিদ চৌধুরি, চেয়ারম্যান এর উপদেষ্টা অধ্যক্ষ রওশন আরা মান্নান ও নাজমা আকতার। এ সময় জাপার কো-চেয়ারম্যান জিএম কাদের এমপি, প্রেসিডিয়াম সদস্য ফখরুল ইমাম এমপি, রেজাউল ইসলাম ভূঁইয়া, ভাইস চেয়ারম্যান শরিফুল ইসলাম জিন্না এমপি, ডাঃ রুস্তুম আলী ফরাজী এমপি, পীর ফজলুর রহমান মেজবাহ এমপি প্রমুখ উপস্থিত ছিলেন।ওয়ার্কার্স পার্টি ও স্বতন্ত্রের একজন করে প্রার্থীঃ সংখ্যানুপাতে ওয়ার্কার্স পার্টির একজন সংরক্ষিত নারী আসনের মনোনয়নপত্র দাখিল করেছেন। তিনি হলেন-লুত্ফুন নেসা খান। তিনি দলটির সভাপতি সংসদ সদস্য রাশেদ খান মেননের স্ত্রী। অপরদিকে স্বতন্ত্র প্রার্থীদের পক্ষে নারী আসনের প্রার্থী হয়েছেন সেলিনা ইসলাম। তিনি লক্ষ্মীপুর-২ আসনের স্বতন্ত্র সংসদ সদস্য মোহাম্মদ শহিদ ইসলামের স্ত্রী। 



12202,28019
চিশতীনগরে আজ মানবতামুখী ইসলাম সম্পর্কিত সেমিনার
অন্যান্য
প্রকাশ : ১২ ফেব্রুয়ারি ২০১৯, ০০:০০
বৃহত্তর ভারত উপমহাদেশে ইসলামের সফলতম প্রচারক হজরত খাজা মুঈনুদ্দীন (চিশতী) (রহ.) মানবতামুখী আদর্শ প্রচারের মাধ্যমে ইসলাম প্রচার করেছেন- এই বিষয়কে শিরোনাম করে শরীয়তপুরের নড়িয়া উপজেলার পণ্ডিতসারে অবস্থিত চিশতীনগর একটি আন্তর্জাতিক সেমিনার অনুষ্ঠিত হতে যাচ্ছে। আজ মঙ্গলবার চিশতীনগর খানকায়ে চিশতীয়া প্রাঙ্গণে অনুষ্ঠিতব্য এ সেমিনারে দেশ-বিদেশের প্রাজ্ঞ ও বিশিষ্ট বক্তাগণ অংশগ্রহণ করবেন। পানি সম্পদ উপমন্ত্রী এ কে এম এনামুল হক শামীম এমপি এ অনুষ্ঠানে প্রধান অতিথির আসন অলংকৃত করবেন। দৈনিক ইত্তেফাক সম্পাদক তাসমিমা হোসেন এবং জেড এইচ সিকদার বিজ্ঞান ও প্রযুক্তি বিশ্ববিদ্যালয়ের উপাচার্য প্রফেসর ড. জান্নাতুল ফেরদৌস এবং বাংলাদেশ পুলিশের অতিরিক্ত মহাপরিদর্শক (অবঃ) মোঃ আমিনুল ইসলাম বিশেষ সম্মানিত অতিথি হিসেবে উপস্থিত থাকবেন।-প্রেস বিজ্ঞপ্তি  



12203,28020
শোক সংবাদ
অন্যান্য
প্রকাশ : ১২ ফেব্রুয়ারি ২০১৯, ০০:০০
জুলফিকার আলী পিরোজপুরের  কাউখালীর প্রবীণ রাজনীতিবিদ ও উপজেলা জাতীয় পার্টির জেপি নেতা এবং কাউখালী গ্রাম ডাক্তার কল্যাণ সমিতির সাবেক সভাপতি ডা. জুলফিকার আলী (৭৫) গত রবিবার দিবাগত রাত ৩টায় বার্ধক্যজনিত কারণে নিজ বাসভবনে ইন্তেকাল করেন (ইন্নালিল্লাহি ........ রাজিউন)। স্ত্রী দুই ছেলে ও পাঁচ মেয়ে রেখে গেছেন। গতকাল সোমবার কাউখালীর উজিয়াল খান ও মাগুরা গ্রামের বাড়িতে জানাজা শেষে পারিবারিক গোরস্থানে দাফন করা হয়।জুলফিকার আলীর মৃত্যুতে জাতীয় পার্টি জেপির চেয়ারম্যান  আনোয়ার হোসেন মঞ্জু এম,পি গভীর শোক  প্রকাশ করেছেন। এক শোক বার্তায় তিনি শোকসন্তপ্ত পরিবারের সদস্যদের প্রতি গভীর সমবেদনা জানান। এছাড়া  কাউখালীর বিভিন্ন রাজনৈতিক ও সামাজিক সংগঠন পৃথক শোক বার্তায় ডা. জুলফিকার আলীর মৃত্যুতে শোক প্রকাশ করে শোকসন্তপ্ত পরিবারের প্রতি সমবেদনা জানিয়েছেন।হামিদা খাতুনগৌরীপুর মহিলা ডিগ্রি (অনার্স) কলেজের অধ্যক্ষ ও উপজেলা আওয়ামী লীগের সহ-সভাপতি মো. রুহুল আমিনের মাতা হামিদা খাতুন (৯০) বার্ধক্যজনিত কারণে রবিবার রাতে ময়মনসিংহ মেডিক্যাল কলেজ হাসপাতালে বার্ধক্যজনিত কারণে ইন্তেকাল করেন (ইন্নালিল্লাহি...রাজিউন)। তিনি ছয় পুত্র ও এক মেয়েসহ অসংখ্য গুণগ্রাহী রেখে যান। মরহুমার জানাজার নামাজ বোকাইনগর ইউনিয়নের তারাপুর গ্রামের মৌলভী জহির উদ্দিন ফোরকানিয়া মাদরাসা প্রাঙ্গণে অনুষ্ঠিত হয়। জানাজা শেষে পারিবারিক কবরস্থানে সোমবার (১১ ফেব্রুয়ারি) তাঁর লাশ দাফন করা হয়।পীযূষ কুমার চক্রবর্তীগোপালগঞ্জ শহরের খাটরা সার্বজনীন কালী মন্দিরের পুরোহিত পীযূষ কুমার চক্রবর্তী (৫৬) পরলোকগমন করেন। শনিবার রাত ৯ টার দিকে শহরের বটতলা এলাকায় একটি বাড়িতে সরস্বতী পূজা করার সময় হঠাত্ তিনি হূদরোগে আক্রান্ত হন। পরে তাকে গোপালগঞ্জ জেনারেল হাসপাতালে নিলে কর্তব্যরত ডাক্তার তাকে মৃত ঘোষণা করেন।তিনি স্ত্রী, এক ছেলে ও এক মেয়ে রেখে যান। তাঁর মৃত্যুতে গোপালগঞ্জ শহরের বিভিন্ন মন্দির-কমিটিসহ হিন্দু ধর্মাবলম্বী নেতৃস্থানীয়রা শোক প্রকাশ করে শোক-সন্তপ্ত পরিবারের প্রতি সমবেদনা জানিয়েছেন। রবিবার দুপুরের পর তাঁর মরদেহ গোপালগঞ্জ পৌর-মহাশ্মশানে  শেষকৃত্য সম্পন্ন করা হয়। সৈয়দ হোসেন মৃধাবাংলাদেশ ক্রাইম রিপোর্টার্স এসোসিয়েশনের (ক্র্যাব) অর্থ সম্পাদক, দৈনিক আমাদের সময়ের সিনিয়র রিপোর্টার দুলাল হোসেনের পিতা সৈয়দ হোসেন মৃধা (৯৮) গতকাল সোমবার বিকাল তিনটার দিকে চাঁদপুর জেলার মতলব উত্তরের খন্দকার কান্দি গ্রামে তার নিজ বাড়িতে বার্ধক্যজনিত কারণে ইন্তেকাল করেন (ইন্নালিল্লাহি--- রাজিউন)। তিনি ছয় ছেলে, দুই মেয়ে, নাতি-নাতনি ও অসংখ্য গুণগ্রাহী রেখে যান। আজ মঙ্গলবার নামাজে জানাজা শেষে মৃধা বাড়ির পারিবারিক কবরস্থানে তাকে দাফন করা হবে। তার মৃত্যুতে ঢাকা রিপোর্টার্স ইউনিটির সভাপতি ইলিয়াস হোসেন ও সাধারণ সম্পাদক কবির হোসেন খান, ক্র্যাব সভাপতি আবুল খায়ের ও সাধারণ সম্পাদক দীপু সারোয়ারসহ ক্র্যাবের কার্যনির্বাহী কমিটির নেতারা  এক বিবৃতিতে গভীর শোক ও দুঃখ প্রকাশ করেন। 



12204,28021
মৃত্যুবার্ষিকী
অন্যান্য
প্রকাশ : ১২ ফেব্রুয়ারি ২০১৯, ০০:০০
ড. এস এইচ কে ইউসুফজাইবাংলাদেশ প্রকৌশল বিশ্ববিদ্যালয়ের (বুয়েট) অধ্যাপক ও পুরকৌশল বিভাগের সাবেক ডিন অধ্যাপক ড. এস এইচ কে ইউসুফজাই-এর দশম মৃত্যুবার্ষিকী আজ ১২ ফেব্রুয়ারি। তিনি বাংলাদেশ পরিকল্পনা কমিশনে প্রায় এক যুগ বিভিন্ন গুরুত্বপূর্ণ বিভাগে সদস্য হিসেবে দায়িত্ব পালন করেন এবং দুই বছর (১৯৮৭-১৯৮৮) সুইডেন-নরওয়ে-আইসল্যান্ড ও ডেনমার্কে বাংলাদেশের রাষ্ট্রদূতের দায়িত্ব পালন করেন। উল্লেখ্য, প্রিন্সিপাল ইবরাহীম খাঁ স্মৃতিসংঘ, ঢাকা-বাংলাদেশের সাধারণ সম্পাদক আসাদুজ্জামান খান সম্পাদিত বিশিষ্ট লোক বিজ্ঞানী ড. আশরাফ সিদ্দিকী ও জাতীয় অধ্যাপক ড. জামিলুর রেজা চৌধুরীসহ অন্যান্য বরেণ্য লেখক এবং প্রকৌশলীদের স্মৃতিচারণমূলক লেখার সমন্বয়ে এক তথ্যসমৃদ্ধ ড. এস এইচ কে ইউসুফজাই স্মারক সংকলন সম্প্রতি প্রকাশের দিন গুনছে।মরহুম আলতাফ হোসেন                                   আজ মঙ্গলবার  মাগুরা জেলা আওয়ামী লীগের সাবেক সভাপতি, আওয়ামী লীগের কেন্দ্রীয় কার্য নির্বাহী পরিষদের সাবেক সদস্য, মাগুরা পৌর সভার মেয়র , বীর মুক্তিযোদ্ধা মরহুম আলতাফ  হোসেনের ৬ষ্ঠ মৃত্যুবার্ষিকী। দিবসটি পালন উপলক্ষে বিভিন্ন কর্মসুচির আয়োজন করা হয়েছে। কর্মসুচির মধ্যে রয়েছে  মাগুরা জেলা আওয়ামীলীগের উদ্যোগে সকাল সাড়ে ১০টায় মরহুমের কবর জিয়ারত এবং সকাল ১১টায় জেলা আওয়ামীলীগের কার্যালয়ে আলোচনাসভা ও দোয়া মাহফিলের আয়োজন করা হয়েছে। 



12205,28022
ঘর পাবে ৬৪ হাজার গৃহহীন পরিবার
অন্যান্য
প্রকাশ : ১২ ফেব্রুয়ারি ২০১৯, ০০:০০
টিআর-কাবিটার বিশেষ বরাদ্দ বাতিল করা হচ্ছে। এর পরিবর্তে বরাদ্দের সমপরিমান টাকা দিয়ে গৃহহীনদের ঘর করে দেবে দুর্যোগ ব্যবস্থাপনা ও ত্রাণ মন্ত্রণালয়। আগামী ডিসেম্বর মাসের মধ্যে প্রতিটি জেলায় কমবেশি এক হাজার করে মোট ৬৪ হাজার আধা-পাকা ঘর নির্মাণ করে দেয়া হবে।আজ মঙ্গলবার দুর্যোগ ব্যবস্থাপনা ও ত্রাণ প্রতিমন্ত্রী ডা. এনামুর রহমানের সভাপতিত্বে অনুষ্ঠেয় এক বৈঠকে ঘর প্রদানের প্রক্রিয়ার বিষয়টি চূড়ান্ত করা হবে।  জানতে চাইলে ওই মন্ত্রণালয়ের সিনিয়র সচিব শাহ কামাল ইত্তেফাককে বলেন, প্রধানমন্ত্রী শেখ হাসিনার ‘গৃহহীনকে গৃহ দান’ কর্মসূচিকে অগ্রাধিকার দিতে এই সিদ্ধান্ত নেয়া হয়েছে। তিনি জানান, দুই ধাপে ৬৪ হাজার ঘর নির্মানের কাজ শেষ হবে। আগামী জুনের মধ্যে ৩২ হাজার এবং বছরের শেষ মাস অর্থাত্ ডিসেম্বরের মধ্যে বাকি ৩২ হাজার ঘর নির্মাণ হবে। চাহিদা অনুযায়ী এ কর্মসূচী পরবর্তী বছরের জন্যও বিবেচনা করা হবে।প্রসঙ্গত, প্রতি আর্থিক বছরে এমপিদের খরচ করার ক্ষমতা দিয়ে টিআর খাতে প্রায় ২০০ কোটি টাকা বা সমমানের চাল এবং কাবিটার দরুন ১০০ কোটি টাকা নগদ প্রদান করা হতো। একে ‘বিশেষ বরাদ্দ’ বলে অবহিত করা হয়ে থাকে। সংশ্লিষ্টরা বলছেন, এই বিশেষ বরাদ্দ নিয়ে দলের মধ্যে কোন্দল থেকে শুরু করে দুর্নীতির সুযোগ তৈরি হয়। তাই একদিকে দুর্নীতি-কোন্দল বন্ধ অন্যদিকে বাসস্থনের মতো মৌলিক চাহিদা মেটাতে এই সিদ্ধান্ত গুরুত্বপূর্ণ অবদান রাখবে।মন্ত্রণালয় সূত্র জানায়, প্রস্তাবিত প্রতিটি ঘরের আয়তন হবে ৩ থেকে ৪শ’ বর্গফুট। এতে দুটি কক্ষ, একটি টয়লেট ও সুপেয় পানির ব্যবস্থা থাকবে। ছাদ হবে টিনের। ঘর তৈরীর পুরো খরচই বহন করবে দুর্যোগ ব্যবস্থাপনা ও ত্রাণ মন্ত্রণালয়।ইউনিয়ন পরিষদ চেয়ারম্যানদের নিকট থেকে জমি আছে কিন্তু ঘর নেই এমন ব্যক্তিদের তালিকা গ্রহণ করবেন উপজেলা নির্বাহী কর্মকর্তা। তিনি যাচাই-বাছাই করে যে তালিকা দেবেন সেই অনুযায়ী মন্ত্রণালয় সংশ্লিষ্ট ব্যক্তির অনুকুলে ঘর বরাদ্দ করবে। এখানে এমপি বা উপজেলা চেয়ারম্যানদের কোন ভূমিকা থাকছে না।এ বিষয়ে সাবেক দুর্যোগ ব্যবস্থাপনা ও ত্রাণ সচিব এম হাফিজ উদ্দিন খান বলেন, দুর্নীতি বন্ধের জন্য এটি চমত্কার একটি পদক্ষেপ হবে। তবে দেখতে হবে প্রকৃত গৃহহীনদের বাদ দিয়ে রাজনৈতিক বিবেচনায় সাজানো বা ভূয়া ‘গৃহহীনদের’ বিবেচনা করা হয় কি না। তেমন অভিযোগ উঠলে এই সুন্দর উদ্যোগটি মাটি হয়ে যাবে। টিআর-কাবিটা বা কাবিখা নিয়ে দুর্নীতি অনিমের ঘটনা অতি পুরনো। কিন্তু এ পরিস্থিতি থেকে উত্তরনের কোন উপায় বের করার উদ্যোগ এতদিন পর্যন্ত নেয়া হয়নি। এবার সেই উদ্যোগ নেয়া হচ্ছে। স্বচ্ছভাবে এই কার্যক্রম পরিচালনার জন্য যে তদারকি দরকার হবে সেটি করা হয় কি না সেটি দেখতে হবে।এ প্রসঙ্গে দুর্যোগ ব্যবস্থাপনা ও ত্রাণ মন্ত্রণালয়ের সিনিয়র সচিব শাহ কামাল বলেন, স্থানীয় পর্যায়ে ইউএনও এ ক্ষেত্রে তদারকির দায়িত্বে থাকবেন। কেন্দ ীয় পর্যায়ে দুর্যোগ ব্যবস্থাপনা অধিদপ্তর ও মন্ত্রণালয়ের কর্মকর্তাদের বিশেষ দায়িত্বে রাখা হবে। তিনি বলেন, দুর্নীতি বন্ধে সরকারের স্বপ্ন বাস্তবায়নে কোন ক্ষেত্রে শৈথিল্য মেনে নেয়া হবে না। সব ধরনের পদক্ষেপই নেয়া হবে। 



12206,28023
হজের খরচ বাড়ল
অন্যান্য
প্রকাশ : ১২ ফেব্রুয়ারি ২০১৯, ০০:০০
সরকারি-বেসরকারি দুই ধরনের হজযাত্রায় এবারো খরচ বাড়িয়ে ‘জাতীয় হজ ও ওমরাহ নীতি-২০১৯’ এবং ‘হজ প্যাকেজ-২০১৯’র খসড়া অনুমোদন দিয়েছে মন্ত্রিসভা। গতকাল সোমবার প্রধানমন্ত্রী শেখ হাসিনার সভাপতিত্বে তার কার্যালয়ে অনুষ্ঠিত মন্ত্রিসভার বৈঠকে এ অনুমোদন দেওয়া হয়। বৈঠক শেষে মন্ত্রিপরিষদ সচিব মোহাম্মদ শফিউল আলম সাংবাদিকদের জানান, সরকারি ব্যবস্থাপনায় হজে যেতে প্যাকেজ-১ এ এবার চার লাখ ১৮ হাজার ৫০০ টাকা এবং এবং প্যাকেজ-২ এ তিন লাখ ৪৪ হাজার টাকা নির্ধারণ করা হয়েছে। গত বছর প্যাকেজ-১ এ তিন লাখ ৯৭ হাজার ৯২৯ টাকা এবং প্যাকেজ-২ এ তিন লাখ ১৯ হাজার ৩৫৫ টাকা নির্ধারিত ছিল। সেই হিসেবে সরকারি ব্যবস্থাপনায় প্যাকেজ-১ এ এবার ২০ হাজার ৫৭১ টাকা এবং প্যাকেজ-২ এ ২৪ হাজার ৬৪৫ টাকা বেশি খরচ পড়বে। ২০১৭ সালে সরকারি ব্যবস্থাপনায় প্যাকেজ-১ এর তিন লাখ ৬০ হাজার ২৮ টাকা এবং প্যাকেজ-২ এ তিন লাখ ৪ হাজার ৯০৩ টাকা নির্ধারিত ছিল।মন্ত্রিপরিষদ সচিব জানান, এবার বেসরকারি ব্যবস্থাপনায় তিন লাখ ৪৪ হাজার টাকার কম নেওয়া যাবে না। এ বছর কোরবানির খরচ ৪৭৫ রিয়াল থেকে বাড়িয়ে ৫২৫ রিয়াল করা হয়েছে জানিয়ে শফিউল আলম বলেন, বেসরকারিভাবে বিমান ভাড়া এক লাখ ২৮ হাজার টাকা নির্ধারণ করা হয়েছে; যা গতবারের থেকে ১০ হাজার ১৯১ টাকা কম। চাঁদ দেখা সাপেক্ষে আগামী ১০ আগস্ট হজ হতে পারে। এবার বাংলাদেশ থেকে এক লাখ ২৭ হাজার ১৯৮ জন হজে যেতে পারবেন। এ বছর যারা হজে যেতে চান তাদের পাসপোর্টের মেয়াদ ২০২০ সালের ১০ ফেব্রুয়ারি পর্যন্ত থাকতে হবে বলে জানান মন্ত্রিপরিষদ সচিব।শফিউল আলম বলেন, আর্থিক ও শারীরিকভাবে সমর্থ ব্যক্তিদের পাশাপাশি মানসিকভাবে সুস্থ ব্যক্তিরা হজে যেতে পারবেন। আগে মানসিকভাবে সমর্থন না থাকলেও হজে যাওয়ার সুযোগ ছিল। এবার রমজান মাসের আগেই সৌদিতে বাড়ি ভাড়া করতে হবে। সৌদির বাড়ি ভাড়া এবং সার্ভিস ও ক্যাটারিং চার্জ অনলাইনে জমা দিতে হবে। হজযাত্রীরা সৌদি আরবে যে বাড়িতে থাকবেন এবার থেকে ওই বাড়ির ঠিকানা পাসপোর্টের সঙ্গে জুড়ে দেওয়া হবে বলেও জানান মন্ত্রিপরিষদ সচিব।এবার বাড়ি ভাড়া একটু বেড়েছে জানিয়ে মন্ত্রিপরিষদ সচিব বলেন, যে ভাড়া এক লাখ ৫৭ হাজার ৬১৯ টাকা ছিল তা এক লাখ ৬৭ হাজার ৯৬২ টাকা হয়েছে। তিনি বলেন, হজযাত্রীদের কোরবানির টাকা এবারো ইসলামিক ডেভেলপমেন্ট ব্যাংকের (আইডিবি) মাধ্যমে পরিশোধ করতে হবে।  এবারও একটি হজ এজেন্সি সর্বনিম্ন ১৫০ জন ও সর্বোচ্চ ৩০০ জন হজযাত্রী পাঠাতে পারবে। এক ফ্লাইটে তিনটি মোয়াল্লেমের বেশি হজযাত্রী দেয়া যাবে না বলেও জানান মন্ত্রিপরিষদ সচিব।শফিউল আলম আরো বলেন, যেসব ব্যক্তি দু’বার বা এর বেশি হজ করেছেন বা ভিসা পেয়েছিলেন কিন্তু হজে যেতে পারেননি তাদের মধ্যে যারা এ বছর হজে যাবেন তাদের সৌদি সরকারের আরোপ করা ২ হাজার ১০০ রিয়াল সমপরিমাণ অর্থ অতিরিক্ত চার্জ দিতে হবে। নতুন নীতিমালা অনুযায়ী প্রাক-নিবন্ধিত হজযাত্রীর সম্মতি ছাড়া তার স্থানে অন্য কাউকে প্রতিস্থাপন করা যাবে না জানিয়ে শফিউল আলম বলেন, মৃত্যু ও গুরুতর অসুস্থতা ছাড়া রিপ্লেসমেন্ট হবে না। মন্ত্রিপরিষদ সচিব বলেন, সৌদি আরবে বাংলাদেশ হজ অফিসে প্রয়োজনীয় সংখ্যক কর্মকর্তা-কর্মচারী নিয়োগের জন্য নতুন নীতিতে বিধান রাখা হয়েছে।



12207,28024
টেকসই উন্নয়নের জন্য চাই সুশাসন ও নাগরিক অধিকার
অন্যান্য
প্রকাশ : ১২ ফেব্রুয়ারি ২০১৯, ০০:০০
 যুক্তরাষ্ট্র মনে করে বাংলাদেশের টেকসই অর্থনৈতিক উন্নয়ন ও স্থিতিশীলতার জন্য সুশাসনের অগ্রগতি সাধন ও নাগরিক অধিকারের প্রতি সচেষ্ট হওয়া দরকার। বাংলাদেশি পণ্যের সর্ববৃহত্ বাজার হলো যুক্তরাষ্ট্র। এছাড়া দেশটি বাংলাদেশে সবচেয়ে বেশি পরিমাণ বিনিয়োগ করছে। ঐ অবস্থায় মার্কিন বিনিয়োগকারী ও নীতি নির্ধারকরা মনে করেন, গণতান্ত্রিক রীতিনীতির প্রতি শ্রদ্ধা, মানবাধিকার ও অর্থনৈতিক উন্নয়ন বাংলাদেশের অভিন্ন লক্ষ্য হওয়া উচিত। দেশ পরিচালনা পদ্ধতি হতে হবে স্বচ্ছ। আইনের শাসন সমুন্নত রাখা ও ব্যক্তি স্বাধীনতা নিশ্চিত করা জরুরি।যুক্তরাষ্ট্রের পররাষ্ট্র দপ্তরের মুখ্য উপ-সহকারী মন্ত্রী টমাস এল ভাজডা সোমবার সকালে ঢাকায় তার সরকারের এই নীতির কথা তুলে ধরেন। তিনদিন ঢাকা সফর শেষে গতকাল আমেরিকান ক্লাবে ইত্তেফাক প্রতিনিধিসহ তিনজন সাংবাদিকের সঙ্গে মতবিনিময় করেন মার্কিন এই কর্মকর্তা।টমাস এল ভাজডা বলেন, যুক্তরাষ্ট্র সরকার প্রণীত ভারত প্রশান্ত মহাসাগরীয় নীতি ও কৌশলে (ইন্দো-প্যাসিফিক কৌশল) বাংলাদেশ একটি গুরুত্বপূর্ণ অংশীদার দেশ। গুরুত্বপূর্ণ ও ভূরাজনৈতিক অবস্থা, উদার গণতন্ত্র ও সম্ভাবনাময় অর্থনীতির দেশ হিসাবে বাংলাদেশকে বিশেষভাবে গণ্য করা হয়। ইন্দো-প্যাসিফিক কৌশলের মূল মর্মকথা হলো ন্যায়ভিত্তিক ও দায়িত্বশীল শাসন ব্যবস্থা তথা সুশাসন।মার্কিন কর্মকর্তা জানান, ঢাকা সফরকালে সরকারসহ বিভিন্ন শ্রেণির প্রতিনিধিদের এ বিষয়ে অবহিত করেছি ও বার্তা দিয়েছি। কারণ এসব ক্ষেত্রে অগ্রগতি হলে অর্থনৈতিক সমৃদ্ধি অর্জনে বাংলাদেশের সক্ষমতা বাড়বে। নিরাপত্তা ক্ষেত্রে টেকসই সহযোগিতা বাড়বে। এর ফলে দেশে স্থিতিশীলতা আসবে ও দীর্ঘমেয়াদি অগ্রগতি অর্জিত হবে।তিনি ইন্দো-প্যাসিফিক কৌশল সম্পর্কে বলেন, এর আওতায় বাংলাদেশের সঙ্গে জ্বালানি, ডিজিটাল অর্থনীতি ও অবকাঠামো খাতে বড় ধরনের অংশীদারিত্ব গড়ে তোলার পরিকল্পনা রয়েছে। আশার কথা বাংলাদেশ সরকার যুক্তরাষ্ট্রের সঙ্গে দীর্ঘদিনের সম্পর্ক ও সংযোগ আরো ঘনিষ্ঠ করতে প্রতিশ্রুতিবদ্ধ।মার্কিন উপ সহকারী মন্ত্রী আরো বলেন, কৌশলগত দিক দিয়ে গুরুত্বপূর্ণ অবস্থান ও দ্রুত সম্প্রসারণশীল অর্থনীতি বিবেচনায় বাংলাদেশকে গত বছর ৪০ মিলিয়ন ডলারের অতিরিক্ত নিরাপত্তা সহায়তা দেওয়া হয়েছে। উপকূলীয় রাডার সিস্টেম উন্নয়ন, আধুনিকায়ন, বঙ্গোপসাগরে টহল সক্ষমতা বাড়াতেই এই সহায়তা।এক প্রশ্নের জবাবে মার্কিন কর্মকর্তা বলেন, চীনের গৃহীত ‘বেল্ট এন্ড রোড ইনিসিয়েটিভ’ যুক্তরাষ্ট্রের ইন্দো-প্যাসিফিক নীতির বিরোধী নয়। তবে চীনা কোম্পানিগুলোর বিনিয়োগের স্বচ্ছতা, পদ্ধতি, পণ্যের মান, স্থায়িত্ব এসব বিষয় বিবেচনা করা দরকার। পাশাপাশি মার্কিন বিনিয়োগের গুণাগুণ তুলনা করতে হবে। 



12208,28025
নিউজিল্যান্ড চ্যালেঞ্জের অপেক্ষায় বাংলাদেশ
অন্যান্য
প্রকাশ : ১২ ফেব্রুয়ারি ২০১৯, ০০:০০
উপমহাদেশীয় দলগুলোর জন্য নিউজিল্যান্ড সফর সব সময়ই চ্যালেঞ্জিং। এবার সেই চ্যালেঞ্জের সামনে দাঁড়িয়ে আছে বাংলাদেশ। কাল থেকে এই নিউজিল্যান্ডেই তিন ম্যাচের ওয়ানডে সিরিজ খেলতে মাঠে নামবে মাশরাফি বিন মুর্তজার দল।আগামীকাল প্রথম ওয়ানডে ম্যাচটি অনুষ্ঠিত হবে নেপিয়ারের ম্যাকলিন পার্কে। ম্যাচটি শুরু হবে বাংলাদেশ সময় ভোর সাতটায়। সিরিজটা যে বাংলাদেশের জন্য মোটেই সহজ হবে না, তারই আগাম সতর্ক বার্তা দিলেন নিউজিল্যান্ডের সাবেক পেসার ও ধারাভাষ্যকার ড্যানি মরিসন।ক্রিকেট বিষয়ক গণমাধ্যম ক্রিকবাজকে ড্যানি মরিসন বলেন, ‘নিউজিল্যান্ড খেলতে গেলে সব সময়ই ধৈর্য্য ধরতে পারাটা খুব জরুরী। নিউজিল্যান্ডের কন্ডিশন বাকিদের চেয়ে একদমই আলাদা। এমনকি বড় বড় দলগুলোও ওখানে চাপের মুখে পড়ে।’ড্যানি মরিসন অবশ্য ভরসা পাচ্ছেন বাংলাদেশের পেস বোলিং বিভাগে। তিনি বলেন, ‘নিউজিল্যান্ডে বোলারদের লাইন লেংথ ঠিক রেখে বোলিং করার কোনো বিকল্প নেই। ওখানকার ব্যাটনস্যানদের বিপক্ষে ধৈর্য্য ধরে বোলিং করতে পারলে সাফল্য সম্ভব। আমার মনে হয় নিউজিল্যান্ডে বাংলাদেশের পেসাররা উপভোগ করবে। মুস্তাফিজ, রুবেলদের সুযোগটা কাজে লাগানো উচিত্।’ওয়ানডে সিরিজ শেষে আগামী ২৮ ফেব্রুয়ারি থেকে দু’দলের মধ্যে শুরু হবে তিন ম্যাচের টেস্ট সিরিজ। এর মধ্য দিয়ে ২০১৪ সালের পর আবারো কোনো দলের বিরুদ্ধে তিন ম্যাচের টেস্ট সিরিজ খেলবে বাংলাদেশ। আগেরটি ছিল জিম্বাবুয়ের বিপক্ষে দেশের মাটিতে।বাংলাদেশ নিজেদের ১৮ বছরের টেস্ট ক্রিকেট জমানায় মাত্র তিন বার তিন ম্যাচের টেস্ট সিরিজ খেলতে পেরেছেন। এর মধ্যে  ভিনদেশের মাটিতে তিন ম্যাচের টেস্ট সিরিজ খেলেছে দু’বার। প্রথমটি ২০০৩ সালে পাকিস্তানের বিপক্ষে। দ্বিতীয়টি ২০০৭ সালে শ্রীলঙ্কার বিপক্ষে। এর অর্থ হল প্রায় এক যুগ পর বিদেশের মাটিতে তিন ম্যাচের টেস্ট সিরিজ খেলতে যাচ্ছে বাংলাদেশ দল। 



12209,28026
ইত্তেফাক সম্পাদককে ফুলেল শুভেচ্ছা
অন্যান্য
প্রকাশ : ১২ ফেব্রুয়ারি ২০১৯, ০০:০০
নড়িয়া (শরীয়তপুর)সংবাদদাতা শরীয়তপুর নড়িয়া পন্ডিসার দরবার শরীফে গতকাল সোমবার দৈনিক ইত্তেফাকের সম্পাদক তাসমিমা হোসেনকে নড়িয়া উপজেলা প্রেসক্লাবের পক্ষে থেকে ফুলেল শুভেচ্ছা জানানো হয়। এ সময় উপস্থিত ছিলেন চিশতী নগর দরবারের  ব্যবস্থাপনা  ও প্রকল্প  পরিচালক  সৈয়দ গোলাম মুরসালিন। আরও ছিলেন দৈনিক ইত্তেফাকের নড়িয়া উপজেলা সংবাদদাতা কবির উজ্জামান, জিটিভির প্রতিনিধি মানিক মোল্যা, আরটিভির জেলা প্রতিনিধি ইব্রাহীম হোসাইন, মানব জমিনের নড়িয়া প্রতিনিধি আলমগীর হোসেন, গণমুক্তির প্রতিনিধি রিমন বেপারী , সাংবাদিক হারিছ বেপারী, ছাত্রলীগ নেতা রাজিব আহম্মেদ,  দেলোয়ার চোকদার প্রমুখ । 



12210,28027
অর্ধ কোটি টাকা করে কেন ক্ষতিপূরণ নয় :হাইকোর্ট
অন্যান্য
প্রকাশ : ১২ ফেব্রুয়ারি ২০১৯, ০০:০০
ঢাকাসহ দেশের কয়েকটি স্থানে চার শিশুসহ নিহত পাঁচ জনের প্রত্যেকের পরিবারকে অর্ধ কোটি টাকা করে কেন ক্ষতিপূরণ প্রদান করা হবে না তা জানতে চেয়ে রুল জারি করেছে হাইকোর্ট। একইসঙ্গে ক্ষতিগ্রস্ত এসব পরিবারকে তাত্ক্ষণিক ক্ষতিপূরণ হিসেবে এক লাখ টাকা করে প্রদান করতে স্বরাষ্ট্র সচিব, যোগাযোগ সচিব ও বিআরটিএর চেয়ারম্যানকে নির্দেশ দেয়া হয়েছে। বিচারপতি শেখ হাসান আরিফ ও বিচারপতি রাজিক আল জলিলের সমন্বয়ে গঠিত হাইকোর্টের ডিভিশন বেঞ্চ গতকাল সোমবার এই আদেশ দেন।গত ৫ ফেব্রুয়ারি রাজধানীর উত্তরায় দৈনিক ইত্তেফাকের সহকারী সম্পাদক ফাইজুল ইসলামের শিশু কন্যা ফইজা তাহসিনা (১০) স্কুলে যাওয়ার পথে সড়ক দুর্ঘটনায় নিহত হয়। এছাড়া ২ ফেব্রুয়ারি বরিশালে লিজা আক্তার (৯), সিলেটের বালাগঞ্জে আহমেদ রিফাত (৬) ও চট্টগ্রামের সীতাকুণ্ডে নুসরাত চৌধুরী (২৩) এবং পরদিন গাজীপুরের কালিয়াকৈরে মিরাজ খান (৫) নিহত হয়। এসব ঘটনা তুলে ধরে হাইকোর্টে রিট আবেদন দায়ের করেন চিলড্রেন চ্যারিটি বাংলাদেশ ফাউন্ডেশন ও বাংলাদেশ লিগ্যাল এইড অ্যান্ড সার্ভিসেস ট্রাস্ট (ব্লাস্ট)।রিটের পক্ষে শুনানিতে ব্যারিস্টার আব্দুল হালিম বলেন, প্রতিদিনই সড়ক দুর্ঘটনায় বাড়ছে মৃত্যুর মিছিল। প্রতিটি মৃত্যুর ঘটনায় তো আমরা আদালতে এসে ক্ষতিপূরণ চাইতে পারব না। এ জন্য আদালতের উচিত রায়ের মাধ্যমে সড়ক দুর্ঘটনায় নিহতদের জন্য একটি ক্ষতিপূরণ প্রকল্প তৈরিতে সরকারকে নির্দেশনা দেওয়া। এ পর্যায়ে আদালত বলেন, সড়ক পরিবহন আইন তো রয়েছে। এ ধরনের প্রকল্প তৈরির নির্দেশনা দেওয়ার সুযোগ আছে কি? ওই আইনজীবী বলেন, যদিও আইনে সহায়তা পাওয়ার বিধান আছে। কিন্তু আইন তো সেভাবে কার্যকর হচ্ছে না। শুনানি শেষে হাইকোর্ট রুল জারি করে।প্রসঙ্গত গত ৫ ফেব্রুয়ারি হাইকোর্ট কেরানীগঞ্জ ও চট্টগ্রামে সড়ক দুর্ঘটনায় নিহত তিন জনের প্রত্যেকের পরিবারকে অর্ধ কোটি টাকা করে কেন ক্ষতিপূরণ প্রদান করা হবে না তা জানতে চেয়ে রুল জারি করেছিল। একইসঙ্গে তাত্ক্ষণিক ক্ষতিপূরণ হিসেবে এক লাখ টাকা করে প্রদানের নির্দেশ দেয় আদালত। 



12211,28028
আরবি হরফ প্রবর্তনের উদ্দেশ্য ছিল জাতিকে পঙ্গু করে দেওয়া
অন্যান্য
প্রকাশ : ১২ ফেব্রুয়ারি ২০১৯, ০০:০০
এতদিন পর এ প্রশ্ন মনে জাগতেই পারে, বাংলা ভাষাকে রাষ্ট্রভাষা হিসেবে মেনে না নেওয়ার পক্ষে পাকিস্তানের ক্ষমতাসীনদের কী যুক্তি ছিল? দেশের সংখ্যাগরিষ্ঠের ভাষা বাংলা, দ্বিতীয় সংখ্যাগরিষ্ঠ মানুষের ভাষা পাঞ্জাবি হওয়ার পরও- কেন পূর্ব বাংলায় ভাষার দাবিতে তীব্র আন্দোলনের মুখেও তত্কালীন সরকার এত কঠোর অবস্থান নিয়েছিল? ‘বেধর্মীদের চক্রান্ত’ বা ‘ভারতীয় চরদের ষড়যন্ত্র’— এসব বলাটা যে ছিল রাজনীতির মারপ্যাঁচ এটা বুঝতে বেগ পেতে হয় না।এ কথা সত্যি আরবি হরফের প্রতি মুসলমান মাত্রেই দুর্বলতা রয়েছে। তা ধর্মের প্রতি আনুগত্য ও বিশ্বাস থেকেই। বাঙালির সাংস্কৃতিক দীর্ঘ ঐতিহ্য থাকার পরও বাঙালি মুসলমানের মাতৃভাষা উর্দু না বাংলা, উনিশ শতকের গোড়ার দিকে পত্র-পত্রিকায় বাঙালি মুসলমান লেখকরা এ নিয়ে বিস্তর লেখালেখি করেছেন। পাকিস্তান আমলে এসে আরবি হরফ প্রবর্তনের পক্ষে একদিকে ছিল ধর্মীয় আবেগ, অন্যদিকে রাষ্ট্রীয় সংহতির যুক্তি।বলা হচ্ছিল, উর্দু ছাড়া পশতু, সিন্ধি, পাঞ্জাবি ভাষায় আরবি হরফ  যেহেতু ব্যবহূত হচ্ছে— এখন বাংলায় এই হরফের প্রবর্তন করলে পাকিস্তানের রাষ্ট্রীয় ও সাংস্কৃতিক সংহতি দৃঢ় হবে। তবে এটা বুঝতে কষ্ট হয় না এসব কথার আড়ালে ধর্মীয় আবেগের চেয়ে রাজনৈতিক কারসাজিই ছিল বেশি। এর প্রধান উদ্যোক্তা ছিলেন কেন্দ্রীয় শিক্ষামন্ত্রী ফজলুর রহমান। এ বিষয়ে তিনি পূর্ব বাংলার শিক্ষাবিদদের সহযোগিতা নেবার চেষ্টা করেছিলেন।১৯৪৮ সালে ফজলুর রহমান এই কাজে সহযোগিতার জন্য সৈয়দ আলী আহসানকে বলেন। সৈয়দ আলী আহসান বলেন, ড. মুহম্মদ শহীদুল্লাহ এ বিষয়ে উপযুক্ত ব্যক্তি। ফজলুর রহমানের নির্দেশে তত্কালীন কেন্দ্রীয় শিক্ষা উপদেষ্টা মাহমুদ হাসান ড. মুহম্মদ শহীদুল্লাহকে চিঠি দেন। ড. মুহম্মদ শহীদুল্লাহ এ চিঠির উত্তর না দিয়ে তার ভাবনার কথা লিখে সংবাদপত্রে পাঠান। যা কলকাতার আনন্দবাজার পত্রিকায় প্রকাশিত হয়। পরে ১৯৪৯ সালের ১৪ ডিসেম্বর ঢাকা বিশ্ববিদ্যালয়ের ভিসির বাসভবনে এক অনুষ্ঠানে তার সঙ্গে মাহমুদ হাসানের দেখা হলে মাহমুদ হাসান মুহম্মদ শহীদুল্লাহকে দেশদ্রোহী বলে উল্লেখ করেন।ফজলুর রহমান ১৯৪৯ সালের ১২ ফেব্রুয়ারি পেশোয়ারে পাকিস্তান শিক্ষা উপদেষ্টা বোর্ডের দ্বিতীয় অধিবেশনে দেয়া বক্তৃতায় বলেন, একই জাতীয় দৃষ্টিভঙ্গি গড়ে ওঠার পথে যেসব অসুবিধা আছে তার মধ্যে নানারকম হরফের সমস্যাটি অন্যতম। এই প্রসঙ্গে তিনি আরবি বর্ণমালার উপযোগিতার কথা বর্ণনা করেন। ১৯৪৮ সালের মার্চের ভাষা আন্দোলন স্তিমিত হয়ে এলেও এরপরও পাকিস্তান সরকারের আরবি হরফ প্রচলনের বিরুদ্ধে পূর্ব পাকিস্তানে প্রতিক্রিয়া ও প্রতিরোধ অব্যাহত থাকে।১৯৪৯ সালের ফেব্রুয়ারি মাসের শেষ সপ্তাহে ঢাকা বিশ্ববিদ্যালয়ের বাংলা বিভাগের শিক্ষার্থীরা এক সভায় আরবি হরফ প্রচলনের বিরুদ্ধে প্রতিবাদ জানান। এতে সভাপতিত্ব করেন মুস্তাফা নূরউল ইসলাম। এ সভায় বাংলা বিভাগের শিক্ষার্থীদের নিয়ে একটি সংসদ গঠন করা হয়। মো. নুরুল ইসলাম সভাপতি এবং ইলা দাশগুপ্তা ও আশরাফ সিদ্দিকী যুগ্ম সাধারণ সম্পাদক নির্বাচত হন। এছাড়া নজরুল ইসলাম, মমতাজ বেগম, রিজিয়া খাতুন, খলিলুর রহমানসহ অন্যান্যদের নিয়ে বর্ণমালা সাব কমিটি গঠিত হয়।এদিকে, এর প্রতিবাদে ১৯৪৯ সালের ১২ মার্চ বাজেট অধিবেশনের দ্বিতীয় দিনে ছাত্র ফেডারেশনের একটি বিক্ষোভ মিছিল পরিষদ ভবনের সামনে যাওয়ার চেষ্টা করলে পুলিশ বাধা দেয়। আফজল হোসেন, মৃণালকান্তি বাড়রী, বাহাউদ্দীন চৌধুরী, ইকবাল আনসারী খান, আবদুস সালাম ও এ কে এম মনিরুজ্জামান চৌধুরীকে গ্রেফতার করে পুলিশ। এদের জামিন না দিয়ে বন্দি রাখা হয়। 



12212,28029
ডাকসুর ভোট ১১ মার্চ, মনোনয়নপত্র বিতরণ ১৯-২৫ ফেব্রুয়ারি
অন্যান্য
প্রকাশ : ১২ ফেব্রুয়ারি ২০১৯, ০০:০০
১১ মার্চ ভোটের তারিখ ঠিক রেখে তফসিল ঘোষণা করা হয়েছে ঢাকা বিশ্ববিদ্যালয় কেন্দ্রীয় ছাত্র সংসদ (ডাকসু) নির্বাচনের। কয়েকদিন ধরে ঢাকা বিশ্ববিদ্যালয়ের শিক্ষার্থীদের আড্ডার মূল বিষয় ছিলো ডাকসু নির্বাচন। গতকাল সোমবার সে আড্ডা আরো জমে ওঠে। রিটার্নিং কর্মকর্তা অধ্যাপক ড. এস এম মাহফুজুর রহমান গতকাল সকালে নওয়াব আলী চৌধুরী  সিনেট ভবনে এই তফসিল ঘোষণা করেন।রিটার্নিং কর্মকর্তা জানান, একইদিনে অনুষ্ঠিত হবে বিশ্ববিদ্যালয়ের হল সংসদ নির্বাচনও। পদাধিকার বলে হল সংসদের সভাপতি ও প্রাধ্যক্ষগণ হলে নোটিশ বোর্ডে হল সংসদ নির্বাচনের তফসিল ঘোষণা করবেন।তফসিল অনুযায়ী, ১১ ফেব্রুয়ারি খসড়া ভোটার তালিকা প্রকাশ করা হয়। ভোটার তালিকার বিষয়ে ১৮ ফেব্রুয়ারি বিকাল ৪টা পর্যন্ত আপত্তি গ্রহণ করা হবে। ২০ ফেব্রুয়ারি চূড়ান্ত ভোটার তালিকা প্রকাশ করা হবে।মনোনয়নপত্র বিতরণ করা হবে ১৯ থেকে ২৫ ফেব্রুয়ারি। প্রতিদিন সকাল ১০টা থেকে বিকাল ৫টা পর্যন্ত হল প্রাধ্যক্ষ অফিস থেকে মনোনয়নপত্র সংগ্রহ করা যাবে। ২৬ ফেব্রুয়ারি সকাল ৯টা থেকে বেলা ১২টা হলে মনোনয়নপত্র জমা নেয়া হবে। ২৬ ফেব্রুয়ারি দুপুর ২টা থেকে নওয়াব আলী চৌধুরী সিনেট ভবনের সেমিনার কক্ষে মনোনয়নপত্র যাচাই-বাছাই হবে। প্রার্থীদের প্রাথমিক তালিকা প্রকাশ করা হবে ২৭ ফেব্রুয়ারি ?দুপুর ১২টায়। ২৮ ফেব্রুয়ারি দুপুর ১২টার মধ্যে প্রার্থিতা বিষয়ে আপত্তি গ্রহণ করা হবে। মনোনয়নপত্র প্রত্যাহারের তারিখ ২ মার্চ। ৩ মার্চ চূড়ান্ত প্রার্থী তালিকা প্রকাশ করা হবে। ভোট গ্রহণ ১১ মার্চ সকাল ৮টা থেকে দুপুর ২টা পর্যন্ত।ছাত্রদল আন্দোলনে যাচ্ছেতফসিল ঘোষণার পর ছাত্রলীগ স্বাগত জানালেও বিরূপ প্রতিক্রিয়া জানিয়েছে ছাত্রদল ও বামপন্থি ছাত্রসংগঠনগুলো। ছাত্রদলের নেতারা বলছেন, তারা হলে ভোট কেন্দ্র বাতিল, ক্যাম্পাসে ও হলে সহঅবস্থানের পরিবেশ নিশ্চিতসহ নতুন করে তফসিল ঘোষণার দাবিতে আন্দোলনে যাবে। গতকাল ক্যাম্পাসে বিক্ষোভ করেছে বামপন্থি ছাত্র সংগঠনগুলো।ঢাকা বিশ্ববিদ্যালয় শাখা ছাত্রদলের সভাপতি আল মাহদী তালুকদার বলেন, এই তফসিল আমাদের আশাহত করেছে। কারণ কর্তৃপক্ষ আমাদের দাবি-দাওয়াকে উপেক্ষা করে তড়িঘড়ি করে ঘোষণা করেছে।কোটা আন্দোলনকারী সংগঠন বাংলাদেশ সাধারণ ছাত্র অধিকার পরিষদের যুগ্ম-আহ্বায়ক নূরুল হক নূর বলেন, আমরা প্রশাসনের কাছে দাবি জানিয়েছিলাম যেন ক্যাম্পাসে সকল ছাত্রসংগঠনের সহাবস্থান নিশ্চিতের পরই তফসিল ঘোষণা করা হয়। কিন্তু প্রশাসন তার আগেই তফসিল দিল।ঢাকা বিশ্ববিদ্যালয় শাখা ছাত্রলীগের সাধারণ সম্পাদক সাদ্দাম হোসাইন বলেন, ছাত্রলীগ এই তফসিলকে স্বাগত জানিয়েছে।   



12213,28030
নিয়োগ
অন্যান্য
প্রকাশ : ১২ ফেব্রুয়ারি ২০১৯, ০০:০০
নিয়োগ বিজ্ঞপ্তি: সরকারী বিধি মোতাবেক বিশাপাড়া আদর্শ উচ্চ বিদ্যালয়, ডাকঘর: বোয়ালদাড়, উপজেলা: হাকিমপুর, জেলা: দিনাজপুর-এর জন্য শূন্যপদে একজন সহকারী প্রধান শিক্ষক নিয়োগ করা হবে। আগ্রহী প্রার্থীকে বিজ্ঞপ্তি প্রকাশের ১৫ (পনের) দিনের মধ্যে রাজশাহী কৃষি উন্নয়ন ব্যাংক, হাকিমপুর শাখা, দিনাজপুর-এ সঞ্চয়ী হিসাব নম্বর ৩৬০৬ এর অনুকূলে ১০০০ (এক হাজার) টাকার ব্যাংক ড্রাফট/পে-অর্ডার (অফেরতযোগ্য)সহ নিম্নস্বাক্ষরকারীর বরাবর আবেদন করতে হবে। মোঃ আব্দুল কুদ্দুস, প্রধান শিক্ষক।             সিকে-৪১১  



12214,28031
হারাইয়াছে
অন্যান্য
প্রকাশ : ১২ ফেব্রুয়ারি ২০১৯, ০০:০০
হারিয়েছে: আমার এসএসসির মূল সার্টিফিকেট হারিয়েছে। নাম: মোঃ আব্দুল মোতালেব, পিতা: আর্শেদ আলী বেপারী, রোল নং : ১২২, রেজি: নং ৩১৪৯৭, কেন্দ্র: আমতলী, পাসের সন : ১৯৭২, বোর্ড : যশোর। জিডি নং : ৩৪২, রূপগঞ্জ থানা, নারায়ণগঞ্জ, তাং ০৬/০২/২০১৯।              সিকে-৪১০হারাইয়াছে: আমার ক্রয়কৃত জমি যাহার প্লট নং-৮৬, ব্লক-সি, রোড নং-১৩/এ, বনানী, ঢাকা-এর মূল বরাদ্দপত্র (আবদুল লতিফ খানের নামীয়) এবং দখল হস্তান্তরপত্র হারাইয়াছে। বনানী থানার জিডি নং-৫০৬, তারিখ: ০৯-০২-২০১৯ ইং। নূর বাহার মান্নান।                সিকে-৪০৯  



12215,28032
পাত্র/পাত্রী
অন্যান্য
প্রকাশ : ১২ ফেব্রুয়ারি ২০১৯, ০০:০০
পাত্রী চাই: কানাডার সিটিজেন, আইবিএম কোম্পানীর সিনিয়র ইঞ্জিনিয়ার (টরেন্টো), বিএসসি, কম্পিউটার সাইন্স এন্ড ইনফরমেশন টেকনোলজি, এমএস কানাডা (৩০, র্৫-র্৮র্ ) পাত্রের পাত্রী। ০১৭০৮৬৫৭৮৩৫। সিকে-৪০৭পাত্র-পাত্রী: দীর্ঘ ২৫ বছর ধরে ৫০০ বিয়ে সম্পাদন করেছি। মেহেদী, ০১৭৩০৮৬২৪৮৭।          সিকে-৪০৬  



12216,28033
প্লট বিক্রয়
অন্যান্য
প্রকাশ : ১২ ফেব্রুয়ারি ২০১৯, ০০:০০
প্লট বিক্রয়: বসুন্ধরা বারিধারায় এল ব্লকে ৩ কাঠার কর্নার প্লট দক্ষিণমুখী এখনই বাড়ি করা যাবে জরুরি ভিত্তিতে ১০ দিনের মধ্যে কম মূল্যে বিক্রয়। রেজিস্ট্রি মিউটিশনকৃত। সরাসরি মালিক, ০১৯১১২৭২৮৭২।       সিকে-৪০৮প্লট বিক্রয়: বারিধারা বসুন্ধরা প্রকল্পে কে ব্লকে ৫০–২০ ফিট রাস্তার উত্তরপশ্চিম কর্নার প্লট ৩ কাঠা বাউন্ডারীকৃত বিক্রয়। মালিক- সরাসরি যোগাযোগ: ০১৯৯৪৭২৫৩০৬।   সিএম-২৬৭ 



12217,28034
আবশ্যক
অন্যান্য
প্রকাশ : ১২ ফেব্রুয়ারি ২০১৯, ০০:০০
জরুরী আবশ্যক: গ্রুপ অব কোম্পানীতে নিজ থানা, জেলায় পুরুষ/মহিলা নিয়োগ, এরিয়া ম্যানেজার (বিএ), থানা অফিসার (HSC), সুপারভাইজার (SSC)। ০১৭৪৬৫৮৬৬৩৯, ০১৭০৭৫৮১৪৬৭।     সিএম-২৬৬ 



12218,28035
ফ্ল্যাট বিক্রয়
অন্যান্য
প্রকাশ : ১২ ফেব্রুয়ারি ২০১৯, ০০:০০
ফ্ল্যাট বিক্রয়: ১০০% রেডি/ নির্মাণাধীন ঢাকায়- শ্যামলী, বায়তুল আমান, মালিবাগ, বসুন্ধরা ১১৫০-১৮০০, চট্টগ্রামে- হালিশহর, আগ্রাবাদ ১২৬০-১৬০০, কক্সবাজারে স্টুডিও এপার্টমেন্ট ৭০০ ব:ফু:। সিলিকন, ০১৮১১৪৫৪৪২১, ০১৮১১৪৫৪৪২২।               সিকে-৪০৫   



12219,28036
বিমান বাহিনী প্রধানের সঙ্গে ভারতীয় বিমান বাহিনী প্রধানের সৌজন্য সাক্ষাত্
অন্যান্য
প্রকাশ : ১২ ফেব্রুয়ারি ২০১৯, ০০:০০
বাংলাদেশ বিমান বাহিনী প্রধান এয়ার চিফ মার্শাল মাসিহুজ্জামান সেরনিয়াবাতের সঙ্গে সৌজন্য সাক্ষাত্ করেছেন ভারতীয় বিমান বাহিনী প্রধান এয়ার চিফ মার্শাল বীরেন্দর সিং ধানোয়া। গতকাল সোমবার আন্তঃবাহিনী জনসংযোগ পরিদপ্তরের (আইএসপিআর) এক সংবাদ বিজ্ঞপ্তিতে এ কথা জানানো হয়।ভারতীয় বিমান বাহিনী প্রধান এয়ার চিফ মার্শাল বীরেন্দর সিং ধানোয়া ঢাকায় বিমান বাহিনী সদর দপ্তরে বাংলাদেশ বিমান বাহিনী প্রধান এয়ার চিফ মার্শাল মাসিহুজ্জামান সেরনিয়াবাতের সঙ্গে সাক্ষাতে মিলিত হন। সাক্ষাত্কালে বাংলাদেশ বিমান বাহিনী প্রধান ভারতীয় বিমান বাহিনী প্রধানের সঙ্গে পারস্পরিক কুশল বিনিময় করেন এবং বাংলাদেশ সফরের জন্য এয়ার চিফ মার্শাল বীরেন্দর সিং ধানোয়াকে আন্তরিক ধন্যবাদ জ্ঞাপন করেন। এ ছাড়া তারা বাংলাদেশ ও ভারতের বিমান বাহিনীর মধ্যকার বিদ্যমান সম্পর্ক আরো জোরদার করার লক্ষ্যে পারস্পরিক সহযোগিতা অব্যাহত রাখার ব্যাপারে আশাবাদ ব্যক্ত করেন।এর আগে সকালে ভারতীয় বিমান বাহিনী প্রধান ঢাকা সেনানিবাসের শিখা অনির্বাণে যান এবং সেখানে পুষ্পস্তবক অর্পণের মাধ্যমে একাত্তরের মহান স্বাধীনতা যুদ্ধে শাহাদাত্ বরণকারী সশস্ত্র বাহিনীর সদস্যদের স্মৃতির প্রতি শ্রদ্ধা নিবেদন করেন। ভারতীয় বিমান বাহিনী প্রধান বিমান বাহিনী সদর দপ্তরে এসে পৌঁছলে বিমান বাহিনীর একটি চৌকস কন্টিনজেন্ট তাকে গার্ড অব অনার প্রদান করে। তিনি গার্ড পরিদর্শন ও সালাম গ্রহণ করেন। এ ছাড়াও তিনি বিমান বাহিনী সদর দপ্তর প্রাঙ্গণে একটি গাছের চারা রোপণ করেন।বাংলাদেশে অবস্থানকালে ভারতীয় বিমান বাহিনী প্রধান প্রধানমন্ত্রীর কার্যালয়, সেনা সদর, নৌ সদর, সশস্ত্র বাহিনী বিভাগ, ন্যাশনাল ডিফেন্স কলেজ, বিমান বাহিনী ঘাঁটি বীরশ্রেষ্ঠ মতিউর রহমান, বিমান বাহিনী ঘাঁটি জহুরুল হক পরিদর্শন করবেন। এ ছাড়াও তিনি বাংলাদেশ বিমান বাহিনী ঘাঁটি বঙ্গবন্ধু পরিদর্শনকালে ঘাঁটির বিভিন্ন ফ্লাইং স্কোয়াড্রন, ২১৪ মেইনটেন্যান্স এবং ওভারহোলিং ইউনিট ও বঙ্গবন্ধু এরোনটিক্যাল সেন্টার পরিদর্শন করবেন। ভারতীয় বিমান বাহিনী প্রধান সস্ত্রীক ৩ সদস্যের প্রতিনিধি দলসহ গতকাল পাঁচদিনের সরকারি সফরে বাংলাদেশে আসেন। ভারতের বিমান বাহিনী প্রধানের এ সফর দুই দেশের বিমান বাহিনীর মধ্যে বিদ্যমান সুসম্পর্ক উন্নয়নে গুরুত্বপূর্ণ ভূমিকা পালন করবে বলে আশা করা যায়। 



12220,28037
সড়ক দুর্ঘটনায় নিহত ৬
অন্যান্য
প্রকাশ : ১২ ফেব্রুয়ারি ২০১৯, ০০:০০
ইত্তেফাক ডেস্কসড়ক দুর্ঘটনায় খুলনায় পিকনিক বাস উল্টে এক শিক্ষার্থী নিহত ও ৩০ জন আহত হয়েছেন। এছাড়া দেশের বিভিন্ন স্থানে স্বামী স্ত্রীসহ আরো পাঁচ জন নিহত হয়েছেন। গতকাল সোমবার এসব দুর্ঘটনা ঘটে। প্রতিনিধি ও সংবাদদাতাদের পাঠানো খবর-খুলনা অফিস ও ডুমুরিয়া: খুলনায় পিকনিকের বাস উল্টে মেঘলা নামে অষ্টম শ্রেণির এক ছাত্রী নিহত ও অন্তত ৩০জন আহত হয়েছে। গতকাল ডুমুরিয়া উপজেলার খুলনা-সাতক্ষীরা মহাসড়কের চুকনগরের চাকুন্দিয়ায় এ দুর্ঘটনা ঘটে। মেঘলা যশোর সদরের শ্যামনগর মাধ্যমিক বালিকা বিদ্যালয়ের ছাত্রী। গুরুতর আহত ১৫ জন শিক্ষার্থী। আহতদের মধ্যে জেবা খাতুন, রেশমা, আব্দুল্লাহ ও নাসিরুল ইসলামের অবস্থা আশঙ্কাজনক। তাদের খুলনা মেড্যািকল কলেজ হাসপাতালে ভর্তি করা হয়েছে।মুন্সীগঞ্জ: গজারিয়ায় ঢাকা-চট্রগ্রাম মহাসড়কে প্রাইভেটকার ও কাভার্ড ভ্যানের সংঘর্ষে তিন জন নিহত ও এক জন গুরুতর আহত হয়েছেন। গতকাল গজারিয়ার ভবেরচর বাস স্ট্যান্ডে এ ঘটনা ঘটে। নিহতরা হলেন, চাঁদপুরের কচুয়া উপজেলার গ্রামীণ ব্যাংকের অবসরপ্রাপ্ত প্রিন্সিপাল অফিসার সিদ্দিকুর রহমান (৭০), তার স্ত্রী জেসমিন সুলতানা (৫৫) ও চাঁদপুরের দক্ষিণ মতলব উপজেলার শিবপুরের মো. মোকবুলের ছেলে চালক আব্দুল্লাহ সরকার (৩৩)।আদমদীঘি (বগুড়া): আদমদীঘির সান্তাহার নওগাঁ বাইপাস সড়কে বাসের ধাক্কায় জিয়াউল ইসলাম (৩০) নামের এক সাইকেল আরোহী নিহত হয়েছেন। এঘটনায় স্থানীয়রা উত্তেজিত হয়ে কয়েকটি বাস ভাঙচুর করে। গতকাল সাইকেলযোগে কাজে যাওয়ার সময় সান্তাহার নওগাঁ বাইপাস সড়কে বশিপুর গ্রামের নিকট পৌছলে বাসের ধাক্কায় সে নিহত হয়।আটোয়ারী (পঞ্চগড়): আটোয়ারীতে অটো বাইকের ধাক্কায় মঞ্জুরা বেগম (৬) নামে এক শিশুর মৃত্যু হয়েছে। গতকাল উপজেলার ধামোর হাট এলাকায় এ ঘটনাটিন ঘটে। মঞ্জুরা ধামোর হাট গ্রামের মো. শাহা আলমের কন্যা। 



12221,28038
‘মোবাইল নয়, শিশুদের হাতে বই তুলে দিন’
অন্যান্য
প্রকাশ : ১২ ফেব্রুয়ারি ২০১৯, ০০:০০
চট্টগ্রাম অফিসতথ্যমন্ত্রী ড. হাছান মাহমুদ বলেছেন, ‘শিশু কিশোর-কিশোরীদের হাতে মোবাইল ফোন তুলে না দিয়ে বই তুলে দিতে হবে।’ গত রবিবার বিকেলে চট্টগ্রাম নগরের এমএ আজিজ স্টেডিয়ামের জিমনেসিয়াম মাঠে অমর একুশে বইমেলা উদ্বোধনের সময় তিনি একথা বলেন।তিনি বলেন, ‘আজকের পৃথিবীর বাস্তবতা হচ্ছে সামাজিক যোগাযোগ মাধ্যম। এ মাধ্যমে হারিয়ে যাওয়া অনেক বন্ধুকে খুঁজে পাওয়া যায়। কোনো পত্রিকা যদি নিউজ না-ও ছাপে, কোনো টেলিভিশন যদি নিউজ না-ও দেখায় সামাজিক যোগাযোগ মাধ্যমে যে কেউ লাখো কোটি মানুষের কাছে পৌঁছাতে পারে। এর ইতিবাচক অনেক দিক আছে। তবে নেতিবাচক দিকও আছে। সেগুলো থেকে নতুন প্রজন্মকে দূরে রাখতে হবে। তাই শিশু, কিশোর-কিশোরীদের হাতে মোবাইল ফোন তুলে দেওয়ার পরিবর্তে জীবনে আত্মপ্রত্যয়ী হওয়ার জন্য, স্বপ্ন দেখার জন্য, স্বপ্ন বাস্তবায়নের জন্য লড়াই করতে বই তুলে দিতে হবে।’হাছান মাহমুদ বলেন, বইমেলার আয়োজন মানুষকে বইমুখী করার জন্য। নতুন প্রজন্মকে বইমুখী করার জন্য। যারা বই লেখেন তারা বেঁচে থাকেন। বাংলাদেশে অনেক রাজনীতিবিদ ছিলেন। সবাইকে মানুষ মনে রাখেনি। যারা জীবনী লিখে গেছেন, বই লিখে গেছেন তারা কিন্তু বেঁচে আছেন। সমাজে অনেক গুণী মানুষ ছিলেন। অনেকে হারিয়ে গেছেন। কিন্তু যাদের সম্পর্কে কোনো পুস্তিকা বেরিয়েছে তারা বেঁচে আছেন। বই শুধু সুকোমল বৃত্তি প্রকাশের জন্য নয়, সমাজকে পরিশীলিত করার জন্য নয়- নিজেকে বাঁচিয়ে রাখতেও বই অনবদ্য ভূমিকা রাখে।’ 



12222,28039
বরিশাল জেলাকে ভিক্ষুকমুক্ত করার কর্মসূচি
অন্যান্য
প্রকাশ : ১২ ফেব্রুয়ারি ২০১৯, ০০:০০
বরিশাল অফিসএলজিএসপি’র সকল প্রকল্প যথা সময় বাস্তবায়ন, ভিক্ষুক পুনর্বাসন ও বৃক্ষরোপণে সকলকে গুরুত্ব দিতে হবে। নচেত গ্রামকে শহরে পরিণত করার সরকারের পরিকল্পনা বাস্তবায়ন সম্ভব নয় বলে জানান বরিশালের জেলা  জেলা প্রশাসক এসএম অজিয়র রহমান। স্থানীয় সরকার কাঠামো শক্তিশালী করার লক্ষ্যে বরিশাল জেলার ইউপি চেয়ারম্যানদের সঙ্গে গতকাল  সোমবার  জেলা প্রশাসনের সভাকক্ষে অনুষ্ঠিত সভায় তিনি এ কথা বলেন।সভায় স্থানীয় সরকার ব্যবস্থা শক্তিশালী ও ভিক্ষুক পুনর্বাসন করতে ইউপি  চেয়ারম্যানদের নানা দিকনির্দেশনা দেন জেলা প্রশাসক অজিয়র রহমান। এতে বলা হয়, বরিশালের সাড়ে তিন হাজার ভিক্ষুক পুনর্বাসনের আওতায় আসছে। সভায় জেলার স্থানীয় সরকারের উপ-পরিচালক আবুল কালাম আজাদ, অতিরিক্ত জেলা প্রশাসক (সার্বিক) শহিদুল ইসলামসহ বিভিন্ন উপজেলা পরিষদের চেয়ারম্যান, উপজেলা নির্বাহী কর্মকর্তা ও ইউপি চেয়ারম্যান-মেম্বাররা উপস্থিত ছিলেন। প্রধানমন্ত্রীর নির্দেশক্রমে বরিশালের ১০টি উপজেলাকে ভিক্ষুকমুক্ত করতে কঠোর নির্দেশ দিয়েছেন বরিশালের জেলা প্রশাসক এস এম অজিয়র রহমান। প্রত্যেকটি উপজেলাকে ভিক্ষুকমুক্ত ঘোষণা করার জন্য তিন মাসের সময় বেঁধে দেন তিনি। একইসঙ্গে তিনি তাদের চিহ্নিত করে পুনর্বাসনের ব্যবস্থা করার কথাও বলেছেন। 



12223,28040
মীর মুনিরিয়া দরবার শরীফের বার্ষিক ওরস
অন্যান্য
প্রকাশ : ১২ ফেব্রুয়ারি ২০১৯, ০০:০০
চট্টগ্রামের ফটিকছড়ি পৌরসভার ১ নং ওয়ার্ডের উত্তর রাঙ্গামাটিয়াস্থ মীর মুনিরিয়া দরবার শরীফের পীর সাহেব হযরতুলহাজ্ব আল্লামা শাহছুপী সৈয়দ মীর আহমদ মুনিরী (রহ:) এর ৪১তম বার্ষিক ওরস আগামী ১৪ ও ১৫ই ফেব্রুয়ারী রোজ বৃহস্পতিবার ও শুক্রবার ২ দিনব্যাপী অনুষ্ঠিত হবে।ওরস শরীফে ওয়াজ মাহফিল, খতমে কুরআন, মিলাদ মাহফিল ও তবারব বিতরণ শেষে বিশ্ব উম্মার সুখ-শান্তি ও সমৃদ্ধি কামনা করে দোয়া ও মোনাজত পরিচালনা করবেন দরবার শরীফের বর্তমান পীর সাহেব শাহজাদা সৈয়দ মৌলানা আলহাজ্ব কাজী আবু জাফর মুনিরী (ম:আ:)। এতে সকল মুরিদান ও আশেকীনদের দ্বীনি দাওয়াতে অংশগ্রহণ করার জন্য বিশেষভাবে অনুরোধ করা যাচ্ছে।—প্রেস বিজ্ঞপ্তি 



12224,28041
বিআইডব্লিউটিসির নতুন চেয়ারম্যান প্রণয় কান্তি বিশ্বাস
অন্যান্য
প্রকাশ : ১২ ফেব্রুয়ারি ২০১৯, ০০:০০
ইত্তেফাক রিপোর্ট বিআইডব্লিউটিসির চেয়ারম্যান হিসেবে দায়িত্ব গ্রহণ করেছেন অতিরিক্ত সচিব প্রণয় কান্তি বিশ্বাস। তিনি এর আগে বিআইডব্লিউটিসি’র পরিচালক প্রশাসন পদে দায়িত্ব পালন করেছেন। বিআইডব্লিউটিসির সভাকক্ষে সকল স্তরের কর্মকর্তা-কর্মচারী নতুন চেয়ারম্যানকে ফুল নিয়ে অভিনন্দন জানান। সংস্থাটির জনসংযোগ দপ্তরের এক বিজ্ঞপ্তিতে এ তথ্য জানানো হয়েছে।  



12225,28042
ঢাবি পাবলিক এডমিনিস্ট্রেশন এলামনাই এসোসিয়েশনের নয়া কমিটি
অন্যান্য
প্রকাশ : ১২ ফেব্রুয়ারি ২০১৯, ০০:০০
ঢাকা ইউনিভার্সিটি পাবলিক এডমিনিস্ট্রেশন এলামনাই এসোসিয়েশন এর সাম্প্রতিক অনুষ্ঠিত ২০১৯-২০২১ মেয়াদের জন্য কার্যনির্বাহী পরিষদ নির্বাচনে আখতার হোসাইন চৌধুরী সভাপতি এবং এম এম ফজলুল হক আরিফ মহাসচিব নির্বাচিত হয়েছেন। আখতার হোসাইন চৌধুরী ব্যবসায়ী এবং ফজলুল হক আরিফ বাংলাদেশ সিভিল সার্ভিস (ট্যাকেসশন) ক্যাডারের কর কমিশনার। -প্রেস বিজ্ঞপ্তি



12226,28043
উদ্ভাবিত প্রযুক্তি দ্রুত কৃষকের কাছে পৌঁছাতে হবে
অন্যান্য
প্রকাশ : ১২ ফেব্রুয়ারি ২০১৯, ০০:০০
ইত্তেফাক রিপোর্ট কৃষি বিজ্ঞানীদের সুনির্দিষ্ট কর্মসূচি নিয়ে এগিয়ে যাওয়ার আহ্বান জানিয়ে কৃষিমন্ত্রী ড. আব্দুর রাজ্জাক বলেছেন, প্রযুক্তি আবিষ্কারের পর তা যদি মাঠ ও চাষি পর্যায়ে না যায় তাহলে উদ্ভাবনে কোনো লাভ নেই। এ দায়িত্বটি কৃষি বিজ্ঞানীদেরকেই নিতে হবে। উত্পাদিত প্রযুক্তির কতটি চাষি পর্যায়ে গিয়েছে তা দেখা উচিত। গত রবিবার গাজীপুরে বাংলাদেশ কৃষি গবেষণা ইনস্টিটিউটের (বারি) প্রধান কার্যালয়ে দুই দিনব্যাপী ‘বারি প্রযুক্তি প্রদর্শনীর উদ্বোধনী অনুষ্ঠানে প্রধান অতিথির বক্তব্যে তিনি এসব কথা বলেন।   



12227,28044
মোল্লার হাটে ধলেশ্বরী নদীতে প্রয়োজন একটি সেতুর
অন্যান্য
প্রকাশ : ১২ ফেব্রুয়ারি ২০১৯, ০০:০০
কেরানীগঞ্জ (ঢাকা):ঢাকার কেরানীগঞ্জের মোল্ল­ার হাটে ধলেশ্বরী নদীর ওপর সেতু নির্মাণ এলাকাবাসীর প্রাণের দাবি। প্রতিদিন স্কুল, কলেজের শিক্ষার্থী, ব্যবসায়ী ও পেশাজীবীসহ হাজার হাজার মানুষ শ্যালো নৌকাযোগে ধলেশ্বরী নদী পার হচ্ছে। সেতুটি নির্মাণ হলে ঢাকার কেরানীগঞ্জের কোন্ডা, তেঘরিয়া ও শুভাঢ্যা ইউপি এবং মুন্সিগঞ্জের সিরাজদিখানের বালুরচর, নাতিকান্দি, ইসাপুরা, মালকানগর, মধ্যপাড়াসহ ১০টি ইউনিয়নের মানুষ দ্রুত রাজধানীতে যেতে পারবে, রাজধানীর সঙ্গে দূরত্ব অনেক কমে আসবে   —ইত্তেফাক



12228,28045
কাপাসিয়ায় ৩৭২ গৃহহীন পাচ্ছেন নিজের ঘর
অন্যান্য
প্রকাশ : ১২ ফেব্রুয়ারি ২০১৯, ০০:০০
অসহায়, প্রতিবন্ধী, সমাজে অবহেলিত অসহায় মানুষ, যাদের জমি আছে, ঘর নেই- এমন গৃহহীন নাগরিকদের বেছে বেছে প্রধানমন্ত্রী শেখ হাসিনা সরকারি অর্থায়নে থাকার ঘর বানিয়ে দিচ্ছেন। আর নিজস্ব ঘর পেয়ে এসব অসহায়দের জীবনই যেন এখন পাল্টে গেছে। এ প্রকল্পের আওতায় সারাদেশের অনেকের মতো রাজধানীঘেঁষা গাজীপুরের কাপাসিয়ায় ৩৭২ জন অসহায়ের স্থায়ী ঠিকানা মিলছে অচিরেই।কাপাসিয়া উপজেলা নির্বাহী কর্মকর্তা মোসাঃ ইসমত আরা জানান, ‘আশ্রয়নের অধিকার, শেখ হাসিনার উপহার’-এ শ্লোগানকে সামনে রেখে কাপাসিয়া উপজেলায় ২০১৬-২০১৭ অর্থ বছরে আশ্রয়ন প্রকল্পের আওতায় পাকা মেঝেসহ ২৪টি বারান্দাসহ টিনের ঘর ও টয়লেট নির্মাণের কাজ শেষ হয়েছে। ২০১৭-১৮ অর্থ বছরে সারাদেশে ৫০ হাজার ঘর নির্মাণ করা হবে। যাদের জমি আছে কিন্তু ঘর নেই এমন নাগরিকদের জন্য এটি প্রধানমন্ত্রীর উপহার। সরকারের দ্বিতীয় আশ্রয়ন প্রকল্পের আওতায় গাজীপুরের কাপাসিয়া উপজেলায় উক্ত অর্থ বছরে ৩৭২টি ঘর নির্মাণ করা হবে। দেশব্যাপী চলা এ প্রকল্পের অধীনে নির্মিত হচ্ছে এক একটি চৌচালা ঘর। প্রতিটি ঘরের দৈর্ঘ্য সাড়ে ১৬ ফুট, প্রস্থ সাড়ে ১০ ফুট। ঘরের মেঝে পাকা, চারদিকে টিনের বেড়া। ঘরের সাথে একটি উন্নত টয়লেটও নির্মাণ করা হচ্ছে। এছাড়া সাড়ে ৫ ফুট প্রশস্ত একটি বারান্দাও রয়েছে। এজন্য ব্যয় ধরা হয়েছে এক লাখ টাকা। ইউএনও আরো জানান, ঘর নির্মাণ কাজ তদারকি করার জন্য উপজেলা নির্বাহী কর্মকর্তা, উপজেলা প্রকল্প বাস্তবায়ন কর্মকর্তা ও সংশ্লিষ্ট ইউপি চেয়ারম্যানের সমন্বয়ে একটি কমিটি কাজ করছে। এ কমিটি ঘর নির্মাণ কাজের মান ঠিক রাখার জন্য সার্বক্ষণিক তদারকি করছে। প্রকল্পের আওতায় ঘাগুটিয়া ইউনিয়নে ১৫৯টি ঘর, কড়িহাতা ইউনিয়নে ৫৬টি ঘর, টোক ইউনিয়নে ৪৫টি ঘর, দুর্গাপুর ইউনিয়নে ৪৮টি, সিংহশী ইউনিয়নে ৮৪টি ঘরসহ উপজেলার ১১টি ইউনিয়নে মোট ৩৭২ টি ঘর নির্মাণ করা হচ্ছে। প্রকল্পের কাজ প্রায় ৯০ ভাগ শেষ হয়েছে। আশা করা যায়, আগামী এক মাসের মধ্যে ঘরগুলো নির্মাণ শেষ করে তালিকাভুক্ত ব্যক্তিদের নিকট হস্তান্তর করা সম্ভব হবে।এদিকে প্রথম আশ্রয়ন প্রকল্পের আওতায় নির্মিত ঘর পেয়ে সন্তোষ প্রকাশ করেছেন কয়েকজন। উপজেলার ঘাগুটিয়া ইউনিয়নের জাবর গ্রামের মোঃ সোলেমান বলেন, এ ঘর পাওয়াতে আমার অনেক উপকার হয়েছে। এজন্য আমি শেখ হাসিনাকে ধন্যবাদ জানাই। সিংহশ্রী ইউনিয়নের বড়বেড় গ্রামের মাজেদা খাতুন বলেন, আমি ও আমার ছেলে কাজ করে খাই। আমাদের ঘর ছিল না। আমার ছেলেকে প্রধানমন্ত্রী একটি পাকা ঘর দিয়েছেন। আমি প্রধানমন্ত্রীর জন্য দোয়া করি। আল্লাহ তার মঙ্গল করুন। কড়িহাতা ইউনিয়নের আনজাব গ্রামের রুনা বলেন, আমার বাবার নামে সরকার একটি পাকা ঘর করে দিয়েছে, সাথে একটি টয়লেট আছে। আমরা এখন আশ্রয় পেয়েছি, অনেক ভাল আছি।গাজীপুরের জেলা প্রশাসক ড. দেওয়ান মুহাম্মদ হুমায়ুন কবির বলেন, প্রধানমন্ত্রীর কল্যাণমুখী চিন্তার বাস্তবায়ন হচ্ছে এ প্রকল্প। গুণগতমান ঠিক রেখে প্রকৃত গৃহহীনদের ঘর নির্মাণ করে দেওয়া হচ্ছে। উপকারভোগীরা এর সুফল পাচ্ছে এবং তারা মানসম্পন্ন ঘর পেয়ে সন্তুষ্ট। 



12229,28046
শিশু কন্যাকে মেরে পাতিলে ভরল পাষণ্ড পিতা, পরে গ্রেফতার ও স্বীকারোক্তি প্রদান
অন্যান্য
প্রকাশ : ১২ ফেব্রুয়ারি ২০১৯, ০০:০০
নিজ কন্যা সন্তানকে হত্যার পর লাশ পাতিলের ভেতরে ঘরের খাটের নিচে রেখে দিয়ে পালিয়ে যাওয়া পাষণ্ড পিতা রফিকুল ইসলামকে সোমবার গ্রেফতার করেছে শ্রীপুর থানার পুলিশ। গতকাল দুপুরে গাজীপুর সিটি কর্পোরেশনের নীলেরপাড়া এলাকা থেকে তাকে গ্রেফতার করা হয়।মামলার তদন্তকারী কর্মকর্তা মাহমুদুল হাসান জানান, সোমবার বিকালে আসামি রফিকুল ইসলামকে  গাজীপুর সিনিয়র জুডিশিয়াল ম্যাজিস্ট্রেট আদালতে পাঠালে সে আদালতে ১৬৪ ধারায় স্বীকারোক্তিমূলক জবানবন্দি প্রদান করে। আদালতে রফিকুল জানায়, স্ত্রীর পরকীয়ায় ক্ষুব্ধ হয়ে সে তার মেয়েকে হত্যা করেছে।এর আগে রবিবার রাতে গাজীপুরের শ্রীপুর পৌর এলাকায় গিলারচালা গ্রামের হাজী ইয়াসিন মিয়ার বাড়িতে ভাড়াটিয়া রফিকুল ইসলাম তার মেয়ে মিনারা খাতুনকে (৬) শ্বাসরোধে হত্যার পর নিজের ঘরের খাটের নিচে একটি পাতিলের ভেতরে রেখে পালিয়ে যায়। জেলার কাপাসিয়া উপজেলার হালজোড় গ্রামের রফিকুল ইসলাম স্ত্রী-সন্তানসহ শ্রীপুর পৌর এলাকার গিলারচালা গ্রামের হাজী ইয়াসিন মিয়ার বাড়িতে ভাড়া থাকেন। তারা স্বামী-স্ত্রী দু’জনই স্থানীয় ডেনিম্যাক গার্মেন্টসে চাকরি করেন। তাদের মেয়ে মনিরা স্থানীয় মোহাম্মদ আলী কিন্ডার গার্টেনের শিক্ষার্থী ছিল।ওই তদন্তকারী কর্মকর্তা আরো জানান, রবিবার সন্ধ্যায় শিশুটির মা নাসরিন আক্তার মুঠোফোনে মনিরার নিখোঁজের বিষয়টি থানা পুলিশকে অবহিত করেন। পরে পুলিশ ঘটনাস্থলে গিয়ে ভাড়া বাড়ির ঘরের ভেতর খোঁজাখুঁজি শুরু করে। একপর্যায়ে ঘরের খাটের নিচে বড় একটি পাতিলের ভেতর থেকে শিশুটির মরদেহ উদ্ধার করে পুলিশ। শ্রীপুর থানার ভারপ্রাপ্ত কর্মকর্তা জাবেদুল ইসলাম জানান, স্বামী-স্ত্রীর মধ্যে দীর্ঘদিন কলহ চলছিল। এর জেরে শিশুটিকে হত্যা করে পিতা রফিকুল ইসলাম।



12230,28047
সাটুরিয়ায় গৃহবধূর ঝুলন্ত লাশ উদ্ধার
অন্যান্য
প্রকাশ : ১২ ফেব্রুয়ারি ২০১৯, ০০:০০
মানিকগঞ্জের সাটুরিয়া উপজেলার চরসাটুরিয়া মাঝিপাড়া গ্রামে গতকাল রবিবার রাতে এক সন্তানের জননী একজন গৃহবধূর লাশ তার ঘরে ঝুলন্ত অবস্থায় পাওয়া গেছে। পাশের বাড়ির লোকজন তাকে উদ্ধার করে উপজেলা স্বাস্থ্য কমপ্লেক্সে ভর্তি করলে কর্মরত চিকিত্সক তাকে মৃত ঘোষণা করেন।এলাকাবাসীসূত্রে জানা যায়, গ্রামের রতন হালদারের স্ত্রী বন্যা রানী হালদার দীর্ঘদিন ধরে পেটের ব্যথায় ভুগছেন। পেটের ব্যথা সহ্য করতে না পেরে নিজ ঘরে ধন্যার সঙ্গে কাপড় পেঁচিয়ে গলায় ফাঁস দিয়ে তিনি আত্মহত্যা করেছেন।তবে সাটুরিয়া থানার ওসি মোঃ আমিনুল রহমান বলেন, লাশের সুরতহাল রিপোর্ট তৈরি করে ময়না তদন্তের জন্য তা সদর হাসপাতালে মর্গে প্রেরণ করা হয়েছে। ময়না তদন্ত রিপোর্ট না দেখে বলা যাবে না এটি হত্যা না আত্মহত্যা। এ ব্যাপারে থানায় ইউডি মামলা দায়ের করা হয়েছে। 



12231,28048
ইজতেমাস্থলের নিরাপত্তায় আইনশৃংখলা বাহিনীর ১০ হাজার সদস্য
অন্যান্য
প্রকাশ : ১২ ফেব্রুয়ারি ২০১৯, ০০:০০
আরমাত্র তিনদিন পরই শুরু হচ্ছে টঙ্গীর তুরাগ নদের তীরে ধর্মপ্রাণ মুসলমানদের দ্বিতীয় বৃহত্তম সমাবেশ তাবলীগ জামাতের ৪ দিনের বিশ্ব ইজতেমা। ১৫ ফেব্রুয়ারি শুক্রবার ফজরের নামাজের পরই আম বয়ানের মাধ্যমে আনুষ্ঠানিকভাবে শুরু হবে ৫৪তম বিশ্ব ইজতেমা। এবার কোন বিরতি ছাড়াই ইজতেমা হবে চার দিন। দুটি পক্ষ দু’দিন করে আলাদাভাবে ইজতেমা পরিচালনা করবেন। প্রথম পক্ষ মাওলানা জোবায়ের অনুসারীদের ক্ষেত্রে ১৫ ফেব্রুয়ারি ইজতেমা শুরু হয়ে ১৬ ফেব্রুয়ারি আখেরি মোনাজাতের মাধ্যমে শেষ হবে। তারা ময়দান ছেড়ে গেলে সা’দ অনুসারীরা ১৭ ফেব্রুয়ারি ইজতেমা শুরু করবে এবং ১৮ ফেব্রুয়ারি আখেরী মোনাজাতের মধ্যদিয়ে শেষ হবে এবারের বিশ্ব ইজতেমা। ইজতেমার আয়োজকরা জানান, ১৪ ফেব্রুয়ারির আগেই ইজতেমা মাঠের সকল কাজ সম্পন্ন হবে। এবার মুসল্লিদের সার্বিক নিরাপত্তায় ১০ হাজারের বেশি আইন শৃংখলা বাহিনীর সদস্য নিয়োজিত থাকবে বলে জানিয়েছেন গাজীপুরের জেলা প্রশাসক ড. দেওয়ান মুহাম্মদ হুমায়ুন কবীর।



12232,28049
বন্দরে সরস্বতী মূর্তি ভাঙচুর গ্রেপ্তার-৪
অন্যান্য
প্রকাশ : ১২ ফেব্রুয়ারি ২০১৯, ০০:০০
বন্দরে সরস্বতি পূজা মণ্ডপে মূর্তি ভাঙচুর করেছে বখাটেরা। এ ঘটনায় পুলিশ ৪ জনকে গ্রেফতার করেছে। গত রবিবার গভীর রাতে বন্দরের তিনগাঁও গ্রামে শ্রী মধু সুদন বিশ্বাসের বাড়িতে পূজা মণ্ডপে এ ঘটনা ঘটে। ঘটনায় জড়িত সুজন (২২), শফিকুল ইসলাম (২৫), হূদয় (২২) ও শাহিনকে (২৩) পুলিশ গ্রেফতার করে। এ ঘটনায় মধু সুদন বিশ্বাসের ছেলে লোকনাথ বিশ্বাস বাদী হয়ে গ্রেফতারকৃত ৪ জনসহ অজ্ঞাত আরো ৪/৫ জনকে আসামি দেখিয়ে থানায় মামলা দায়ের করেন। পুলিশ গতকাল সোমবার দুপুরে গ্রেফতারকৃত ৪ জনকে ৭ দিনের রিমান্ড চেয়ে আদালতে প্রেরণ করে।



12233,28050
পূর্বাচল পাওয়ার জেনারেশন প্রকল্পে সন্ত্রাসীদের হামলা আহত ১৫
অন্যান্য
প্রকাশ : ১২ ফেব্রুয়ারি ২০১৯, ০০:০০
রূপগঞ্জের হাটাবো আতলাশপুর এলাকায় অবস্থিত পূর্বাচল পাওয়ার জেনারেশন প্রকল্প (ইনডেক্স গ্রুপ) নামক একটি প্রতিষ্ঠানে গতকাল রবিবার সন্ত্রাসীরা হামলা চালিয়েছে এবং এতে প্রকল্পের অন্তত ১৫ জন কর্মকর্তা, কর্মচারী আহত হয়েছে বলে অভিযোগ পাওয়া গেছে।কোম্পানির প্রজেক্ট সুপারভাইজার ফরিদ ভুইয়া বাবু জানান, ৫ মাস আগে হাটাবো আতলাশপুর এলাকায় পূর্বাচল পাওয়ার জেনারেশন প্রকল্পের (ইনডেক্স গ্রুপ) কাজ শুরু হয়। কাজ শুরুর পর থেকেই একই এলাকার বাবুল, রাহুল, হিরা, আলমগীর, শরীফ, রাজীব, আরিফ, জুয়েল কাজে বাধা প্রদান করে আসছে। রবিবার দুপুরে উল্লেখিত ব্যক্তিরাসহ ৬০/৭০ জন সন্ত্রাসী দেশীয় অস্ত্রে সজ্জিত হয়ে পাওয়ার জেনারেশন প্রকল্পে হামলা চালায়। সন্ত্রাসীদের হামলায় কোম্পানির প্রজেক্ট ম্যানেজার আব্বাস উদ্দিন, ফোরম্যান হানিফ, মাটিকাটা শ্রমিক কুদরত, হানিফ, সালাম, শফিকুলসহ অন্তত ১৫ জন আহত হয়েছেন। এ ব্যাপারে প্রজেক্ট সুপারভাইজার ফরিদ উদ্দিন বাবু বাদী হয়ে রূপগঞ্জ থানায় অভিযোগ দিয়েছেন। এ ব্যাপারে রূপগঞ্জ থানার ওসি আব্দুল হক বলেন, ঘটনাস্থল পুলিশ পরিদর্শন করেছে। এ ব্যাপারে মামলার প্রক্রিয়া চলছে।



12234,28051
মানিকগঞ্জে তরুণীকে ধর্ষণের অভিযোগে দুই পুলিশ কর্মকর্তা প্রত্যাহার
অন্যান্য
প্রকাশ : ১২ ফেব্রুয়ারি ২০১৯, ০০:০০
মানিকগঞ্জে এক তরুণীকে ধর্ষণের অভিযোগে দুই পুলিশ কর্মকর্তাকে প্রত্যাহার করা হয়েছে। তরুণীর অভিযোগ জেলার সাটুরিয়া উপজেলা ডাকবাংলোর একটি কক্ষে দুই দিন আটকে রেখে দুই পুলিশ কর্মকর্তা এই তরুণীকে জোর করে ইয়াবা খাইয়ে তাকে একাধিকবার ধর্ষণ করেছে। এঘটনায় অভিযুক্ত সাটুরিয়া থানার উপ-পরিদর্শ (এসআই) সেকেন্দার হোসেন ও সহকারী উপ-পরিদর্শক (এএসআই) মাজহারুল ইসলামকে প্রত্যাহার করে পুলিশ লাইনে সংযুক্ত করা হয়েছে। রবিবার বিকেলে নির্যাতনের শিকার ওই তরুণী মানিকগঞ্জ পুলিশ সুপার রিফাত রহমানের কাছে  লিখিত অভিযোগ করেছেন। সোমবার পুলিশ সুপার সাংবাদিকদের এসব তথ্য জানান। পুলিশ সুপার বলেন, অতিরিক্ত পুলিশ সুপার (মানিকগঞ্জ সদর সার্কেল) হাফিজুর রহমান ও সহকারী পুলিশ সুপার (ডিএসবি) হামিদুর রহমানকে বিষয়টি তদন্তের দায়িত্ব দেওয়া হয়েছে। সব তদন্তে বিষয়টি প্রমাণিত হলে ওই দুজনের বিরুদ্ধে কঠোর ব্যবস্থা নেওয়া হবে। পুলিশ সদস্য হিসেবে তাদেরকে কোনো রকম ছাড় দেওয়া হবে না। এদিকে প্রাথমিক তদন্তে ঘটনার সঙ্গে এই দুইজনের সংশ্লিষ্টতা পাওয়া গেছে। তাদের বিরুদ্ধে বিভাগীয় তদন্তরের ব্যবস্থা নেওয়া হবে বলে জানা গেছে।



12235,28052
দক্ষিণ চীন সাগরের বিরোধপূর্ণ দ্বীপের কাছে মার্কিন যুদ্ধজাহাজ
অন্যান্য
প্রকাশ : ১২ ফেব্রুয়ারি ২০১৯, ০০:০০
বিরোধপূর্ণ দক্ষিণ চীন সাগরে চীনের দাবিকৃত দ্বীপগুলোর কাছ দিয়ে দুইটি মার্কিন যুদ্ধজাহাজের ভ্রমণ করার কথা জানিয়েছেন যুক্তরাষ্ট্রের এক কর্মকর্তা। ক্ষেপণাস্ত্রবাহী ওই দুটি মার্কিন ডেস্ট্রয়ার সোমবার বিরোধপূর্ণ স্পার্টলি দ্বীপপুঞ্জের মিসচিফ প্রবাল-প্রাচীরের ১২ নটিক্যাল মাইল দূরে দিয়ে ভ্রমণ করেছে বলে নাম প্রকাশে অনিচ্ছুক ওই কর্মকর্তা জানান। বিশ্বের বৃহত্তম দুই অর্থনীতির মধ্যে বাণিজ্যিক উত্তেজনা হ্রাসের প্রচেষ্টার মধ্যে যুক্তরাষ্ট্রের এমন পদক্ষেপে বেইজিং ক্ষিপ্ত হবে বলে ধারণা করা হচ্ছে। চীন দক্ষিণ চীন সাগরের কৌশলগত জলপথে জাহাজের অবাধ চলাচল নিয়ন্ত্রণ করতে চাইছে বলে মনে করে ওয়াশিংটন। আর তা প্রতিরোধ করতেই ওই জলপথে যুদ্ধজাহাজ পাঠায় দেশটি। -রয়টার্স 



12236,28053
ক্ষেপনাস্ত্র কর্মসূচি অব্যাহত রাখার ঘোষণা ইরানের
অন্যান্য
প্রকাশ : ১২ ফেব্রুয়ারি ২০১৯, ০০:০০
ক্ষেপনাস্ত্র কর্মসূচি অব্যাহত রাখার ঘোষণা দিয়েছে ইরান। দেশটির প্রেসিডেন্ট হাসান রুহানি বলেছেন, যুক্তরাষ্ট্রের হুমকিতে ক্ষেপনাস্ত্র কর্মসূচি বন্ধ হবে না। গতকাল সোমবার দেশটিতে ইসলামি অভ্যুত্থানের ৪০তম বার্ষিকীতে এক অনুষ্ঠানে হাসান রুহানি এ কথা বলেন। গতকাল যুক্তরাষ্ট্রবিরোধী ব্যাপক বিক্ষোভও হয়। মার্কিন পতাকা পোড়ানো হয়। বিক্ষোভে সৈন্য, শিক্ষক, ছাত্র, ধর্মগুরু, নারী ও শিশুরা অংশ নেন। তারা আয়াতুল্লাহ রুহুল্লাহ খামেনির ছবি নিয়ে বিক্ষোভ করেন। খামেনি ১৯৭৯ সালের ১১ ফেব্রুয়ারি ইসলামি অভ্যুত্থানে নেতৃত্ব দিয়েছিলেন। এদিকে ইরানের সেনাবাহিনীর রাজনৈতিক বিষয়ক উপ-প্রধান ইয়াদোল্লাহ জাভানি হুঁশিয়ারি দিয়েছেন, যদি যুক্তরাষ্ট্র ইসলামি প্রজাতন্ত্রে হামলা চালায় তাহলে ইরান ইসরাইলি দুটি শহরকে মাটিতে মিশিয়ে দেবে। -রয়টার্স



12237,28054
থাইল্যান্ডে প্রধানমন্ত্রী পদে রাজকুমারির প্রার্থিতা বাতিল
অন্যান্য
প্রকাশ : ১২ ফেব্রুয়ারি ২০১৯, ০০:০০
থাইল্যান্ডে প্রধানমন্ত্রী পদে রাজকুমারি উবলরত্না সিরিবধনার (৬৭) প্রার্থিতা বাতিল করেছে নির্বাচন কমিশন। গতকাল সোমবার কমিশন তার মনোনয়নপত্রটি বাতিল করে দেয়। নির্বাচন কমিশন থাইল্যান্ডের জাতীয় নির্বাচনে অংশগ্রহণ করতে ইচ্ছুক রাজনৈতিক দলগুলোর প্রধানমন্ত্রী পদে প্রার্থীদের তালিকা প্রকাশ করে। এতে দেখা যায় রাজকুমারি উবলরত্নার নাম নেই। উবলরত্না দেশটির বর্তমান রাজা প্রিন্স মাহা ওয়াজিরালংকর্ণের বোন। থাই নির্বাচন কমিশন জানিয়েছে, দেশটির ঐতিহ্য অনুযায়ী রাজপরিবারের সদস্যরা রাজনীতির ঊর্ধ্বে। একইসঙ্গে তারা কোনো রাজনৈতিক পদেও থাকতে পারেন না। প্রায় ৫ বছর পর থাইল্যান্ডে নির্বাচন অনুষ্ঠিত হতে যাচ্ছে। বহুল প্রতীক্ষিত নির্বাচনে থাই রাকসা চার্ট পার্টি থেকে প্রধানমন্ত্রী পদে নির্বাচনে অংশ নিতে চেয়েছিলেন উবলরত্না। পেয়েছিলেন মনোনয়নও। কিন্তু তার বড় ভাই তার নির্বাচনে অংশগ্রহণের তীব্র সমালোচনা করেন। - আল জাজিরা
 



12238,28055
ইন্টারনেট সংযোগ বিচ্ছিন্ন করতে পারে রাশিয়া
অন্যান্য
প্রকাশ : ১২ ফেব্রুয়ারি ২০১৯, ০০:০০
ইন্টারনেট থেকে সাময়িকভাবে সংযোগ বিচ্ছিন্ন করার বিষয়টি বিবেচনা করছে রাশিয়া। এর মাধ্যমে রাশিয়ার সাইবার প্রতিরক্ষা ব্যবস্থা কতটা শক্তিশালী তা পরীক্ষা করা হবে। এছাড়া রুশ নাগরিক এবং সংগঠনের তথ্য দেশের অভ্যন্তরে রাখতেও এই পরিকল্পনা হাতে নিয়েছে মস্কো। আগামী পহেলা এপ্রিলের আগে এই কাজটি করতে পারে সরকার। তবে নির্দিষ্ট তারিখ জানা যায়নি। গত বছর পার্লামেন্টে এই সংক্রান্ত একটি আইনের খসড়া উপস্থাপন করা হয়েছিল। ওই আইন অনুযায়ী রাশিয়ার ইন্টারনেট সেবাদাতাদের (আইএসপি) নিশ্চিত করতে হবে যে বৈদেশিক শক্তি দেশটিকে অনলাইনে বিচ্ছিন্ন করতে চাইলেও তারা সক্রিয় থাকতে পারবে। - বিবিসি



12240,28057
অন্তঃসত্ত্বা ইউএনওকে ওএসডির ঘটনায় সংসদে ক্ষোভ, তদন্ত দাবি
অন্যান্য
প্রকাশ : ১২ ফেব্রুয়ারি ২০১৯, ০০:০০
নারায়ণগঞ্জ সদর উপজেলার নির্বাহী অফিসার হোসনে আরা বেগম বীনাকে অন্তঃসত্ত্বা অবস্থায় ওএসডি করার ঘটনা তদন্তের দাবি উঠেছে সংসদে। গতকাল সোমবার জাতীয় সংসদে অনির্ধারিত আলোচনায় অংশ নিয়ে সরকারি দলের সংসদ সদস্য এবং সাবেক মহিলা ও শিশু প্রতিমন্ত্রী মেহের আফরোজ চুমকি এ দাবি করেন। পরে নারায়ণগঞ্জ সদর আসনের সংসদ সদস্য শামীম ওসমানও এই দাবির সঙ্গে একমত পোষণ করেন।এ বিষয়ে জনপ্রশাসনমন্ত্রী পদক্ষেপ নেবেন বলে সংসদে সভাপতির দায়িত্বে থাকা ডেপুটি স্পিকার অ্যাডভোকেট ফজলে রাব্বী মিয়া আশা প্রকাশ করেন। গতকাল বৈঠকে ৭১ বিধির নোটিস নিষ্পত্তির পর পয়েন্ট অব অর্ডারে ফ্লোর নিয়ে নারায়ণগঞ্জ সদর উপজেলার নির্বাহী কর্মকর্তাকে ওএসডির করার প্রেক্ষাপট হিসেবে তার ফেসবুক স্ট্যাটাসের প্রসঙ্গটি তুলে ধরেন সংসদ সদস্য মেহের আফরোজ চুমকি। একজন নারী সন্তান সম্ভবা হলে বিভিন্ন সমস্যার মধ্য দিয়ে সময় অতিবাহিত করতে হয় মন্তব্য করে তিনি বলেন, একজন ইউএনও অত্যন্ত বেদনাবিধুর স্ট্যাটাস দিয়েছেন। তিনি ৯ বছর পর মা হতে যাচ্ছিলেন। নির্বাচনের সময় তিনি সহকারী রিটার্নিং অফিসার হিসেবে যথাযথভাবে দায়িত্ব পালন করেছেন। তার দায়িত্বে কোনও গাফিলতি ছিল না। এপ্রিল মাসে তার সন্তান জন্মগ্রহণের কথা ছিল। তিনি যখন ডাক্তারের কাছে গেলেন তখন জানতে পারলেন ওএসডি হয়েছেন। এই খবরটি শুনে মানসিক চাপে আকস্মিকভাবে অসুস্থ হয়ে পড়েন এবং তিনি সন্তান প্রসব করেন।সময়ের আগে সন্তানটি প্রসব করার কারণে শিশুটি আশঙ্কাজনক অবস্থায় হাসপাতালে চিকিত্সাধীন আছে। ৯ বছর পর মা হওয়া এই নারীর  মানসিক অবস্থা কী তা আমরা নিশ্চয়ই উপলব্ধি করতে পারছি। চুমকি বলেন, একজন উপজেলা নির্বাহী কর্মকর্তার দায়িত্ব অত্যন্ত গুরুত্বপূর্ণ। তিনি যদি সেই দায়িত্ব যথাযথভাবে পালন করে থাকেন তাহলে সন্তান সম্ভবা অবস্থায় কেন তাকে ওএসডি করা হলো? এটি আমাদের কাছে স্পষ্ট নয়। একজন অন্তঃসত্ত্বা নারীর সঙ্গে কেমন আচরণ করা উচিত সমাজ এখনও সেই বিষয়টি উপলব্ধি করতে পারে না। এই সময় এমন আচরণ করা উচিত নয় যা সন্তান বা মায়ের ক্ষতির কারণ হতে পারে। সন্তান সুস্থভাবে জন্ম না নিলে তা কেবল মা বা তার পরিবার নয়, দেশের জন্য বোঝা হয়ে যেতে পারে। সাবেক প্রতিমন্ত্রী এই ঘটনার জন্য জনপ্রশাসন মন্ত্রণালয়ের মাধ্যমে বিভাগীয় তদন্ত করার দাবি জানান।পরে শামীম ওসমান ফ্লোর নিয়ে বলেন, আমি ওমরা হজে থাকার সময় এই ঘটনার কথা জানতে পারি। আমার পরম আত্মীয়ের সঙ্গে এই ঘটনা ঘটলে যতটা দুঃখ পেতাম এই ঘটনায় সেই রকম দুঃখ পেয়েছি। ঘটনায় আমি লজ্জিত হয়েছি। তিনি আমার নির্বাচনি এলাকা সদর উপজেলার নির্বাহী অফিসার। তিনি সত্ কর্মঠ ও অত্যন্ত ভালো সরকারি কর্মকর্তা। কার নির্দেশে ওই কর্মকর্তাকে ওএসডি করা হয়েছে, প্রশ্ন রেখে শামীম ওসমান বলেন, এই ঘটনার প্রেক্ষাপটে খারাপ কিছু হলে আমি নিজেও নিজেকে ক্ষমা করতে পারবো না। স্পিকারের উদ্দেশে তিনি বলেন, আমি মনে করি জনপ্রশাসন মন্ত্রীকে কোনও দিকনির্দেশনা থাকলে তা দিতে পারেন।



12241,28058
শীঘ্রই নবম ওয়েজ বোর্ড রোয়েদাদ গেজেট
অন্যান্য
প্রকাশ : ১২ ফেব্রুয়ারি ২০১৯, ০০:০০
তথ্যমন্ত্রী ও আওয়ামী লীগের অন্যতম মুখপাত্র ড. হাছান মাহমুদ বলেছেন, স্বাধীন গণমাধ্যম ও অবাধ তথ্য প্রবাহ বর্তমান সরকারের সাফল্যের অন্যতম মাইলফলক। সরকার সাংবাদিক ও সংবাদকর্মীদের বেতন ও অন্যান্য সুযোগ-সুবিধা নিশ্চিত করার প্রচেষ্টায় ৯ম ওয়েজ বোর্ড গঠন করা হয়েছে। গত বছরের পহেলা মার্চ সংবাদপত্রের কর্মীদের শতকরা ৪৫ ভাগ মহার্ঘ ভাতা প্রদান করা হচ্ছে। ওয়েজ বোর্ড কর্তৃক দাখিলকৃত রোয়েদাদের সুপারিশমালা পরীক্ষা করে শীঘ্রই গেজেট প্রকাশ করা হবে। গতকাল সোমবার জাতীয় সংসদ অধিবেশনে প্রশ্নোত্তর পর্বে একাধিক সম্পূরক প্রশ্নের জবাবে মন্ত্রী এ তথ্য জানান। এ সময় অধিবেশনে সভাপতিত্ব করেন ডেপুটি স্পিকার অ্যাডভোকেট ফজলে রাব্বি মিয়া।সংসদ সদস্য এম মোর্শেদ আলমের এক প্রশ্নের জবাবে মন্ত্রী জানান, বর্তমান সরকারের মন্ত্রিসভার প্রথম বৈঠকে ৯ম ওয়েজবোর্ড বাস্তবায়নে একটি মন্ত্রিসভা কমিটি গঠন করা হয়েছে। এই কমিটির সভাপতি করা হয়েছে আওয়ামী লীগের সাধারণ সম্পাদক ও সেতুমন্ত্রী ওবায়দুল কাদেরকে, যিনি দীর্ঘদিন সাংবাদিকতা পেশায় যুক্ত ছিলেন। ইতোমধ্যে মন্ত্রিসভা কমিটির বৈঠক অনুষ্ঠিত হয়েছে। এছাড়া বিভিন্ন স্টেক-হোল্ডারদের সঙ্গেও আলোচনা চলছে। আমরা আশাবাদী, শীঘ্রই ওয়াজ বোর্ড রোয়েদাদের গ্রেজেট প্রকাশের পর তা বাস্তবায়ন করা সম্ভব হবে।জাতীয় পার্টির (জাপা) নাসরিন জাহান রত্মার সম্পূরক প্রশ্নের জবাবে মন্ত্রী জানান, প্রধানমন্ত্রী শেখ হাসিনার  নেতৃত্বাধীন সরকারে যুগান্তকারী উন্নয়নে দেশের ইন্টারনেট ব্যবহারকারীর সংখ্যা দিন দিন বৃদ্ধি পাচ্ছে। ২০০৮ সালে সারাদেশে ইন্টারনেট ব্যবহারকারীর সংখ্যা ছিল ৪০ লাখ, আর এখন ৮ কোটির উপরে। আর অনলাইন মিডিয়া কয়েক হাজার। আমরা অনলাইন নীতিমালা করছি। দেশের সমস্ত অনলাইন মিডিয়াকে নীতিমালার আওতায় নিবন্ধিত হতে হবে। তিনি বলেন, অনলাইন মিডিয়ার জন্য একটি অনলাইন নীতিমালার খসড়া মন্ত্রিসভার বৈঠকে তোলা হবে। মন্ত্রী পরিষদে তা অনুমোদিত হলে সম্প্রচার কমিশন গঠন করা হবে। সেক্ষেত্রে সকল অনলাইন মিডিয়াকে অবশ্যই নিবন্ধন নিতে হবে। ইতোমধ্যে কয়েকটি অনলাইন মিডিয়ার তথ্য-উপাত্ত সংগ্রহ করা হয়েছে। সরকারি দলের জ্যেষ্ঠ সংসদ সদস্য আবদুল মান্নানের প্রশ্নের জবাবে ড. হাছান মাহমুদ জানান, গণমাধ্যমের দিক থেকে বগুড়া জেলা অত্যন্ত গুরুত্বপূর্ণ। ইতোমধ্যে সংসদ সদস্য আমার কাছে বগুড়ায় বাংলাদেশ সংবাদ সংস্থার যে কার্যালয়টি বন্ধ করা হয়েছে তা চালুর জন্য চিঠি দিয়েছেন। শীঘ্রই এ কার্যালয়টি পুনরায় চালু করা হবে।সরকারি দলের সংসদ সদস্য ওয়ারেসাত হোসেন বেলালের প্রশ্নের জবাবে তথ্যমন্ত্রী জানান, বর্তমানে বেসরকারি টিভি চ্যানেলের সংখ্যা ৪৪টি। সম্প্রচারে আছে ৩৩টি। প্রয়োজনের নিরিখে ভবিষ্যতে সিদ্ধান্ত নেওয়া হবে। কিছু বেসরকারি টিভি চ্যানেলে যে মিথ্যা ও বানোয়াট খবর সম্প্রচার করা হয়, এ ব্যাপারে মন্ত্রণালয় ওয়াকিবহাল রয়েছে। আর যেন মিথ্যা ও বানোয়াট সংবাদ প্রচার না করা হয় সে ব্যাপারে পদক্ষেপ নেব।সরকারি দলের সংসদ সদস্য নুরুন্নবী চৌধুরী শাওনের প্রশ্নের জবাবে ড. হাছান মাহমুদ জানান, সাংবাদিক কল্যাণ ট্রাস্টের মাধ্যমে অনেক সাংবাদিককে আর্থিক ও চিকিত্সা সহযোগিতা প্রদান করা হচ্ছে।



12242,28059
পিডিবির সিবিএ নেতার দখল থেকে পাজেরো জব্দ
অন্যান্য
প্রকাশ : ১২ ফেব্রুয়ারি ২০১৯, ০০:০০
বিদ্যুত্ উন্নয়ন বোর্ডের (পিডিবি) সিবিএ নেতা আলাউদ্দিন মিয়ার কাছ থেকে একটি পাজেরো জিপ গাড়ি জব্দ করেছে দুর্নীতি দমন কমিশন (দুদক)। গতকাল সোমবার মতিঝিলে অভিযান চালিয়ে দুদক টিম গাড়িটি জব্দ করে। গাড়িটির রেজিস্ট্রেশন নম্বর ঢাকা মেট্রো ঘ-১১-২৮২৭। সিবিএ নেতা আলাউদ্দিন মিয়া বিদ্যুত্ উন্নয়ন বোর্ডের নকশা ও পরিদর্শন পরিদপ্তরের স্টেনো টাইপিস্ট পদের তৃতীয় শ্রেণির কর্মচারী ছিলেন। বর্তমানে তিনি অবসরোত্তর ছুটিতে রয়েছেন।দুদক জানিয়েছে, পিডিবিতে কর্মরত অবস্থায় দুর্নীতির মাধ্যমে এবং কর্তৃপক্ষকে অন্যায়ভাবে প্রভাবিত করে আলাউদ্দিন পাজেরো জিপটি দখল করে রেখেছিলেন। সূত্র জানায়, দুদকের অভিযোগ কেন্দে  (হটলাইন ১০৬) এ ব্যাপারে একটি অভিযোগ আসে। তার ভিত্তিতে দুদক মহাপরিচালক মোহাম্মাদ মুনীর চৌধুরীর নির্দেশে গতকাল সকালে প্রতিষ্ঠানটির পুলিশ ফোর্স এবং চৌকস কর্মকর্তাদের সমন্বয়ে একটি টিম গঠন করা হয়। বেলা ১১টার দিকে ওই টিম মতিঝিলে অভিযান চালিয়ে গাড়িটি আটক করে। আটকের সময় গাড়িচালক আবুল হোসেন জনি এবং নিরাপত্তা প্রহরী সামছু মিয়া ঘটনাস্থলে ছিলেন।অভিযান প্রসঙ্গে মোহাম্মাদ মুনীর চৌধুরী বলেন, ৩য় শ্রেণির কর্মচারী হয়েও গাড়িটি ২০০৯ সাল থেকে অবৈধভাবে ব্যবহার করেছেন তিনি। এর পেছনে জ্বালানি তেল, মেরামত এবং ড্রাইভারের বেতন বাবদ সরকারের বিপুল অর্থ নষ্ট হয়েছে। আইন অনুযায়ী, তৃতীয় শ্রেণির কর্মচারীদের কোনোভাবেই ফুল টাইম গাড়ি পাওয়ার সুযোগ নেই। এভাবে আইন অমান্য করা প্রাতিষ্ঠানিক শৃঙ্খলা ধ্বংস করার শামিল, যা’ ছোট দুর্নীতি থেকে বড় দুর্নীতির পথ প্রশস্ত করে। দুদক শীঘ্রই এ ঘটনা অনুসন্ধান করে যথাযথ ব্যবস্থা নেবে।অভিযানকালে দুদক টিম জানতে পারে, সিবিএ নেতা আলাউদ্দিন ২০০৯ সাল থেকে গত ১০ বছরে গাড়িটির জন্য পিডিবি থেকে প্রতি মাসে ৪৫০ লিটার ডিজেল বরাদ্দ নিতেন, যার আর্থিক মূল্য ২৯ হাজার ২৫০ টাকা। এ হিসাবে গত ১০ বছরে তিনি কেবল ডিজেল খরচ বাবদ তুলেছেন ৩৫ লাখ ১০ হাজার টাকা। প্রতিমাসে গাড়িটির পেছনে ১০ লিটার মবিল ছাড়াও মেরামত ব্যয়ও হয়েছে। এর বাইরে পিডিবি থেকে প্রতি মাসে ড্রাইভারের বেতন বাবদ ৪১ হাজার টাকা হারে এ পর্যন্ত এ গাড়ির ড্রাইভারকে ৩৭ লক্ষাধিক টাকা বেতন-ভাতা প্রদান করা হয়েছে। এভাবে কোটি টাকার সরকারি আর্থিক ক্ষতি সাধন করেছেন এই কর্মচারী। গাড়িটির লগ বইয়ে আলাউদ্দিন মিয়া নিজে স্বাক্ষর না করে পিডিবি’র অপর একজন কর্মচারীর নাম স্বাক্ষর করিয়ে গাড়ির সুবিধাটি নিয়েছেন।



12243,28060
দুধ ও দুগ্ধজাত পণ্যের নমুনা পরীক্ষার নির্দেশ
অন্যান্য
প্রকাশ : ১২ ফেব্রুয়ারি ২০১৯, ০০:০০
দেশে উত্পাদিত প্যাকেটজাত দুধ, দুগ্ধজাত পণ্য ও গো-খাদ্যের নমুনা বাজার থেকে সংগ্রহ করে তা পরীক্ষা করার নির্দেশ দিয়েছে হাইকোর্ট। একইসঙ্গে পরীক্ষাসংক্রান্ত ওই প্রতিবেদন দুই সপ্তাহের মধ্যে আদালতে দাখিল করতে বিএসটিআই, নিরাপদ খাদ্য কর্তৃপক্ষ ও কেন্দ্রীয় নিরাপদ খাদ্য ব্যবস্থাপনা সমন্বয় কমিটিকে বলা হয়েছে। বিচারপতি মো. নজরুল ইসলাম তালুকদার ও বিচারপতি কেএম হাফিজুল আলমের সমন্বয়ে গঠিত হাইকোর্টের ডিভিশন বেঞ্চ গতকাল সোমবার স্বতঃপ্রণোদিত হয়ে এই আদেশ দেন। আদালত বলেন, খাদ্যে ভেজাল মেশানো বড় ধরনের দুর্নীতি। ভেজাল খাবার খেয়ে মানুষের কিডনি, লিভার নষ্ট হচ্ছে। রেহাই পাচ্ছে না ক্যান্সারের হাত থেকেও।গাভির দুধে (প্রক্রিয়াজাতকরণ ছাড়া) সহনীয় মাত্রার চেয়ে বেশি কীটনাশক ও নানা ধরনের অ্যান্টিবায়োটিকের উপাদান পাওয়া গেছে। পাওয়া গেছে বিভিন্ন অণুজীবও। একই সঙ্গে প্যাকেটজাত গাভির দুধেও অ্যান্টিবায়োটিক ও সিসা পাওয়া গেছে মাত্রাতিরিক্ত। বাদ পড়েনি দইও। দুগ্ধজাত এই পণ্যেও মিলেছে সিসা। এছাড়া প্রায় সব গো-খাদ্যে সহনীয় মাত্রার চেয়ে বেশি অ্যান্টিবায়োটিকের উপস্থিতি পাওয়া গেছে। সরকারি প্রতিষ্ঠান ন্যাশনাল ফুড সেফটি ল্যাবরেটরির (এনএফএসএল) গবেষণায় এসব ফলাফল উঠে এসেছে।সংস্থাটি জাতিসংঘের খাদ্য ও কৃষি সংস্থার (এফএও) আর্থিক সহায়তায় গাভির খাবার, দুধ, দই ও প্যাকেটজাত দুধ নিয়ে এই জরিপের কাজ করেছে। জরিপ সংক্রান্ত এই ফল গতকাল বিভিন্ন জাতীয় দৈনিকে প্রকাশিত হয়। প্রকাশিত প্রতিবেদন আদালতের সামনে তুলে ধরেন ডেপুটি অ্যাটর্নি জেনারেল একেএম আমিনউদ্দিন মানিক ও দুদক কৌঁসুলি অ্যাডভোকেট সৈয়দ মামুন মাহবুব। তিনি বলেন, দুধ ও দুগ্ধজাত পণ্য শিশু থেকে বয়স্ক সকলেই খেয়ে থাকে। এই খাদ্যপণ্যের মান বজায় রাখার জন্য বেশ কিছু সরকারি প্রতিষ্ঠান রয়েছে। কিন্তু তারা কি করছে? সঠিকভাবে নজরদারি যদি থাকত তাহলে ভেজাল খাদ্যে বাজার সয়লাব হতো না। ভেজাল খাদ্য খেয়ে মানুষের স্বাস্থ্যঝুঁকি বাড়ছে। খাদ্য পণ্যের সঠিক মান বজায় না রাখাও বড় ধরনের দুর্নীতি।এ পর্যায়ে আদালত বলেন, মানুষ শুধু অর্থের পেছনে দৌড়াচ্ছে। দেশ ও দেশের মানুষ নিয়ে কেউ ভাবছেন না। জনগণের স্বাস্থ্য যদি ঠিক না থাকে তাহলে এত অর্থ দিয়ে কি হবে?শুনানি শেষে হাইকোর্ট এ বিষয়ে অনুসন্ধান, তদন্ত করে ভেজালকারীদের বিরুদ্ধে আইন অনুযায়ী ব্যবস্থা নিতে দুদককে নির্দেশ দিয়েছে। এছাড়া দুধ ও দুগ্ধজাত পণ্য উত্পাদনকারী প্রতিষ্ঠানের বিরুদ্ধে কেন সর্বোচ্চ শাস্তিমূলক ব্যবস্থা নেওয়া এবং কেন্দ্রীয় নিরাপদ খাদ্য ব্যবস্থাপনা সমন্বয় কমিটির নিষ্ক্রিয়তাকে কেন বেআইনি ঘোষণা করা হবে না তা জানতে চেয়ে রুল জারি করা হয়েছে। 



12244,28061
টানা তৃতীয়বার সংসদ উপনেতা সৈয়দা সাজেদা চৌধুরী
অন্যান্য
প্রকাশ : ১২ ফেব্রুয়ারি ২০১৯, ০০:০০
ভাষাসৈনিক, মুক্তিযুদ্ধের অন্যতম সংগঠক, জাতির পিতা বঙ্গবন্ধু শেখ মুজিবুর রহমানের ঘনিষ্ঠ সহযোগী, ক্ষমতাসীন আওয়ামী লীগের প্রবীণ নেত্রী ও দলের সভাপতিমণ্ডলীর সদস্য সৈয়দা সাজেদা চৌধুরী আবারো জাতীয় সংসদের উপনেতার দায়িত্ব পেয়েছেন। গতকাল সোমবার সংসদ সচিবালয়ের সিনিয়র সচিব ড. জাফর আহমেদ খান স্বাক্ষরিত এক প্রজ্ঞাপনে জানানো হয়, ফরিদপুর-২ আসনের সংসদ সদস্য সৈয়দা সাজেদা চৌধুরীকে ৭ ফেব্রুয়ারি থেকে স্পিকার সংসদের উপনেতা হিসেবে স্বীকৃতি প্রদান করেছেন। উল্লেখ্য, সাজেদা চৌধুরী টানা তৃতীয়বারের মতো সংসদের উপনেতা হলেন।সৈয়দা সাজেদা চৌধুরী আওয়ামী লীগের দুঃসময়ের কাণ্ডারি। স্বাধীন বাংলাদেশ গড়ায় তার রয়েছে বিশেষ অবদান। দুঃসময়ে তিনি ভরাট কণ্ঠের স্লোগানে আওয়ামী লীগকে পুনরুজ্জীবিত করেছিলেন। তিনি অনেক চড়াই-উতরাইয়ের মধ্যেও নৌকার বৈঠা ধরে আছেন। তিনি জাতির পিতা বঙ্গবন্ধু শেখ মুজিবুর রহমানের নীতি ও আদর্শে অবিচল।সাজেদা চৌধুরী ২০০৯ সালের ফেব্রুয়ারিতে জাতীয় সংসদের উপনেতা নির্বাচিত হন। এর মাধ্যমে দেশে প্রথমবারের মতো কোনো নারী সংসদ উপনেতা হন। তিনি পরিবেশ ও বনমন্ত্রী হিসেবেও দায়িত্ব পালন করেছেন। তিনিই দেশের ইতিহাসে দীর্ঘসময় ধরে জাতীয় সংসদের উপনেতার আসন অলঙ্কৃত করছেন। বর্ষীয়ান এই রাজনীতিবিদ ফরিদপুর-২ (নগরকান্দা, সালথা ও সদরপুর আংশিক) থেকে একাদশ জাতীয় সংসদ নির্বাচনে বিপুল  ভোটে বিজয়ী হন। দশম সংসদেও তিনি এই আসন থেকে নির্বাচিত হন।সাজেদা চৌধুরী ১৯৩৫ সালের ৮ মে মাগুরা জেলায় মামা বাড়িতে জন্মগ্রহণ করেন। তার বাবার নাম সৈয়দ শাহ হামিদ উল্লাহ এবং মা সৈয়দা আছিয়া খাতুন। শিক্ষাজীবনে তিনি স্নাতক ডিগ্রি অর্জন করেন। তার স্বামী রাজনীতিবিদ এবং সমাজকর্মী গোলাম আকবর চৌধুরী। ২০১৫ সালের ২৩ নভেম্বর আকবর চৌধুরী মৃত্যুবরণ করেন। 



12245,28062
শিক্ষক নন. ফ্রি-ল্যান্সাররা কোচিং করাতে পারবে
অন্যান্য
প্রকাশ : ১২ ফেব্রুয়ারি ২০১৯, ০০:০০
হাইকোর্ট বলেছে, সরকারি ও বেসরকারি শিক্ষা প্রতিষ্ঠানে নিযুক্ত শিক্ষকদের বাইরে যারা আছেন অর্থাত্ ফ্রি-ল্যান্সারদের কোচিং করাতে কোনো বাধা নেই। গতকাল সোমবার বিচারপতি শেখ হাসান আরিফ ও বিচারপতি রাজিক আল জলিলের সমন্বয়ে গঠিত হাইকোর্টের ডিভিশন বেঞ্চ দুদক আইনজীবীর উদ্দেশ্যে এ মন্তব্য করেন। আদালত বলেন, আপনি (দুদক আইনজীবী) টিভি টক শোতে বলেছেন, সকল ধরনের কোচিং বাণিজ্য বন্ধ। আমরা কি রায়ে সেটা বলেছি? আমরা তো কোচিং বাণিজ্য বন্ধ নীতিমালা-২০১২ বৈধ ঘোষণা করেছি। অর্থাত্ ওই নীতিমালায় কোচিং বাণিজ্য বন্ধে যেসব নির্দেশনা রয়েছে সেটাই কার্যকর হবে।এ প্রসঙ্গে দুদক আইনজীবী খুরশীদ আলম খান সাংবাদিকদের বলেন, একটি মামলার শুনানি করতে সকালে ওই কোর্টে উপস্থিত ছিলাম। তখন আদালত আমাকে ডেকে জানান শিক্ষা প্রতিষ্ঠানের শিক্ষকদের বাইরে যারা ফ্রিল্যান্সার হিসেবে কোচিংয়ের সঙ্গে যুক্ত তারা তাদের কার্যক্রম চালু রাখতে পারবেন।গত ৭ ফেব্রুয়ারি হাইকোর্ট কোচিং বাণিজ্য বন্ধে সরকারের নীতিমালা বৈধ ঘোষণা করে। রায়ে বলা হয়, একটি আধুনিক রাষ্ট্র ব্যবস্থায় সরকার যেকোনো সময় যেকোনো ইস্যুতে জনগণের কল্যাণে আইন, বিধি ও নীতিমালা জারি করতে পারবে। 



12246,28063
শ্বাসরোধে হত্যা করা হয়েছে
অন্যান্য
প্রকাশ : ১২ ফেব্রুয়ারি ২০১৯, ০০:০০
ইডেন কলেজের সাবেক অধ্যক্ষ মাহফুজা চৌধুরী পারভীনকে শ্বাসরোধে হত্যা করা হয়েছে বলে জানিয়েছেন ময়না তদন্তকারী চিকিত্সক ফরেনসিক বিভাগের প্রধান সোহেল মাহমুদ। গতকাল সকালে ঢাকা মেডিক্যাল কলেজ (ঢামেক) হাসপাতালে মাহফুজা চৌধুরীর ময়নাতদন্ত সম্পন্ন করা হয়। ডা. সোহেল মাহমুদ জানান, অধ্যক্ষ মাহফুজা চৌধুরীকে মুখ চেপে শ্বাসরোধে হত্যা করা হয়েছে। তার ঠোঁট, মুখ ও আঙুলে আঘাতের চিহ্ন পাওয়া গেছে। এছাড়া তার হাতের একটি আঙুল ভাঙা ছিল। মাহফুজা চৌধুরীকে একজনের পক্ষে হত্যা করা সম্ভব নয়। ধস্তাধস্তির একপর্যায়ে শ্বাসরোধ করে তাকে হত্যা করা হয়েছে। এই হত্যাকাণ্ডের ঘটনায় একাধিক ব্যক্তি এর সঙ্গে জড়িত থাকতে পারে।এদিকে, অধ্যক্ষ মাহফুজা চৌধুরীকে হত্যার ঘটনায় নিউমার্কেট থানায় একটি মামলা হয়েছে। গতকাল সকালে নিহতের স্বামী ইসমত কাদির গামা বাদী হয়ে মামলাটি করেন। মামলায় দুই গৃহকর্মীসহ তিনজনকে আসামি করা হয়েছে।   ঢাকা মেট্রোপলিটন পুলিশের রমনা বিভাগের উপ-কমিশনার মারুফ হোসেন সরদার জানান, এই হত্যার ঘটনায় তার দুই গৃহকর্মী স্বপ্না ও রেশমাকে গ্রেফতারের জন্য বিভিন্ন জায়গায় অভিযান চালানো হয়েছে। তদন্তের স্বার্থে এখনই তৃতীয় ব্যক্তির নাম প্রকাশ করা হয়নি। ওই ব্যক্তি স্বপ্না ও রেশমাকে ওই বাসায় কাজে দিয়েছিলেন। তিনি বলেন, আমাদের সন্দেহ ওই দুই গৃহকর্মীর দিকেই। ওই ঘটনার পর তারা পালিয়ে যায়। দ্রুত তাদের গ্রেফতার করা সম্ভব হবে। পুলিশ ছাড়াও র্যাব ঘটনার তদন্ত করছে বলে জানান তিনি।পলাতক দুই গৃহকর্মী স্বপ্না ও রেশমার বয়স আনুমানিক ৩৬ ও ৩০ বছর। স্বপ্নার বাড়ি ফরিদপুরের বোয়ালমারী ও রেশমার বাড়ি কিশোরগঞ্জ জেলায়।উল্লেখ্য, গত রবিবার রাতে রাজধানীর এলিফ্যান্ট রোডের নিজ বাসায় খুন হন মাহফুজা চৌধুরী। পুলিশ ধারণা করছে, তার বাসার দুই গৃহকর্মী এই হত্যাকাণ্ডের সঙ্গে জড়িত থাকতে পারে। স্বজনরা জানান, গত মাসেই স্বপ্না ও রেশমা নামে দুই গৃহকর্মী এই বাসায় কাজে যোগ দেয়।



12247,28064
যুক্তরাষ্ট্রে ফের শাটডাউনের শঙ্কা বাড়ছে
অন্যান্য
প্রকাশ : ১২ ফেব্রুয়ারি ২০১৯, ০০:০০
যুক্তরাষ্ট্রে সীমান্ত নিরাপত্তা নিয়ে রিপাবলিকান ও ডেমোক্র্যাটদের মধ্যে আলোচনায় স্থবিরতা তৈরি হয়েছে। এর জেরে দেশটিতে ফের সরকারে অচলাবস্থা শুরুর আশংকা বাড়ছে। আরেকটি অচলাবস্থা কাটাতে আগামী শুক্রবারের মধ্যে কংগ্রেসে বিল পাস করতে হবে। খবর বিবিসি’রমধ্যস্থতাকারীরা স্থানীয় সময় সোমবারের (গতকাল) মধ্যে একটি সমঝোতায় পৌছাতে পারবেন বলে আশা করেছেন। তবে দুই দলের মধ্যে সমঝোতার কোনো ইঙ্গিত পাওয়া যায়নি। অবৈধ অভিবাসী এবং মেক্সিকো সীমান্তে দেয়াল নির্মাণে প্রেসিডেন্ট ট্রাম্পের দাবি অনুযায়ী অর্থ বরাদ্দ নিয়ে দুই দলের মধ্যে বিরোধ অব্যাহত আছে। সমপ্রতি শেষ হওয়া শাটডাউন ৩৫ দিন স্থায়ী ছিল যা মার্কিন ইতিহাসে দীর্ঘতম। এতে যুক্তরাষ্ট্রের অর্থনীতি ১১ শ’ কোটি ডলারের ক্ষতির মুখে পড়েছিল। দুই পক্ষ কিভাবে সমঝোতায় পৌছাবে সেই বিষয়ে কোনো তথ্য পাওয়া যায়নি। আবার দুই পক্ষের মধ্যে ফের আলোচনার কোনো সময়সূচিও জানা যায়নি। সিনেট এবং প্রতিনিধি পরিষদের ১৭ জন রিপাবলিকান ও ডেমোক্র্যাটরা একটি ঐকমত্যে পৌছানোর চেষ্টা করছেন। তারা কয়েক দফা আলোচনা করেছেন। তাদের সমঝোতা কংগ্রেস গ্রহণ করবে। কিন্তু আলোচনায় কোনো অগ্রগতি লক্ষ্য করা যায়নি। অবৈধ অভিবাসী আটকের বিরোধিতা করছেন ডেমোক্র্যাটরা। কিন্তু রিপাবলিকানরা এর পক্ষে। আবার প্রেসিডেন্ট ট্রাম্প সীমান্তে বেড়া নির্মানের জন্য ৫৭০ কোটি ডলার দাবি করেছেন। এত অর্থ দিতেও রাজি নন ডেমোক্র্যাটরা।  



12248,28065
মার্কিন নিষেধাজ্ঞায় ওপেক’র সহায়তা চাইলেন মাদুরো
অন্যান্য
প্রকাশ : ১২ ফেব্রুয়ারি ২০১৯, ০০:০০
ভেনিজুয়েলার তেল খাতের ওপর মার্কিন নিষেধাজ্ঞা মোকাবেলায় ওপেক’র সহায়তা চেয়েছেন প্রেসিডেন্ট নিকোলাস মাদুরো। তিনি সহায়তা চেয়ে একটি চিঠিও লিখেছেন। তবে প্রেসিডেন্ট মাদুরোর আহবানে ওপেক খুব বেশি সাড়া দিয়েছেন এমন তথ্য পাওয়া যায়নি। খবর রয়টার্সেরএকটি সূত্র জানিয়েছে, অর্গানাইজেশন অব এক্সপোর্টিং কান্ট্রিস (ওপেক) এর প্রতিষ্ঠাতা সদস্য ভেনিজুয়েলা। সংস্থাটি আনুষ্ঠানিকভাবে কোনো ধরনের বিবৃতি দিতে অস্বীকার করেছে। ওপেক বলছে, তারা তেল নীতি নিয়ে উদ্বিগ্ন, রাজনীতি নিয়ে নয়। মাদুরো সরকার বলছে, মার্কিন নিষেধাজ্ঞায় তেলের উত্পাদন ব্যাহত হলে দাম বেড়ে যাবে। এর প্রভাব অন্যান্য তেল উত্পাদনকারী দেশের ওপরও পড়বে। গত ২৯ জানুয়ারি ওপেক মহাসচিব মোহাম্মদ বারকিন্দোর কাছে চিঠি লিখেছিলেন প্রেসিডেন্ট মাদুরো। চিঠিতে মাদুরো লিখেছেন, যুক্তরাষ্ট্র ভেনিজুয়েলার অভ্যন্তরীণ ব্যাপারে অবৈধভাবে হস্তক্ষেপ করছে। এর বিরুদ্ধে আমরা লড়াই করছি। এক্ষেত্রে আমরা ওপেকভুক্ত দেশগুলোর সহায়তা কামনা করছি। বিশ্বের জ্বালানি সংকট এড়াতে এই ধরনের সহায়তা করা উচিত অন্যান্য দেশের। যুক্তরাষ্ট্র এবং ইউরোপসহ ৪০ টির বেশি দেশ ভেনিজুয়েলার বিরোধী নেতা হুয়ান গুয়াইদোকে অন্তর্বর্তীকালীন প্রেসিডেন্ট হিসেবে স্বীকৃতি দিয়েছে। তবে রাশিয়া এবং চীনসহ অনেক প্রভাবশালী দেশ মাদুরোর ওপর সমর্থন অব্যাহত রেখেছে।



12249,28066
রোহিঙ্গাদের সহযোগিতা করায় বাংলাদেশের প্রশংসা
অন্যান্য
প্রকাশ : ১২ ফেব্রুয়ারি ২০১৯, ০০:০০
মিয়ানমার থেকে জোরপূর্বক বাস্তুচ্যুত রোহিঙ্গাদের বাংলাদেশে আশ্রয় দান এবং তাদের জন্য বাসস্থান, খাদ্য, স্বাস্থ্যসেবাসহ প্রয়োজনীয় সহযোগিতা প্রদান করায় বাংলাদেশের প্রশংসা করেছেন সংঘাতকালীন যৌন বিষয়ক সংক্রান্ত জাতিসংঘ মহাসচিবের বিশেষ দূত প্রমীলা প্যাটেন। বিশেষ করে মিয়ানমার সেনাবাহিনীর হাতে অত্যাচারিত ও যৌন সহিংসতার শিকার নারীদের বিশেষ সহায়তা প্রদানের জন্য বাংলাদেশ সরকারের প্রতি কৃতজ্ঞতা জানান তিনি। গতকাল সোমবার সচিবালয়ে স্বাস্থ্য ও পরিবার কল্যাণ মন্ত্রী জাহিদ মালেকের সঙ্গে সাক্ষাত্ করতে এসে ঢাকা সফররত জাতিসংঘ মহাসচিবের বিশেষ দূত এই প্রশংসা করেন।বিশেষ প্রতিনিধি বলেন, দশ লক্ষেরও বেশি মিয়ানমার নাগরিককে প্রয়োজনীয় স্বাস্থ্য ও খাদ্য সহায়তা দেওয়া বাংলাদেশের জন্য বিশাল চ্যালেঞ্জ। কিন্তু এখন পর্যন্ত বাংলাদেশ যথাযথভাবে এই মানবিক সাহায্য চালিয়ে যাচ্ছে। তিনি ধর্ষণ এবং যৌন সহিসংসতার শিকার নারীদের মানসিক ট্রমা দূর করতে আরো বেশি মানসিক ও সামাজিক সহায়তা বাড়ানোর উপর গুরুত্বারোপ করেন। জাতিসংঘ মহাসচিবের বিশেষ প্রতিনিধি জানান, বাংলাদেশে আশ্রয় নেওয়া রোহিঙ্গাদের সাহায্যের পরিধি বাড়াতে জাতিসংঘ সহায়তা ফ্রেমওয়ার্ক প্রণয়ন করার কাজ করছে। আশ্রিত মিয়ানমার নাগরিকদের প্রজনন স্বাস্থ্য সেবাকে শক্তিশালী করতে স্থানীয় পর্যায়ে পরিবার পরিকল্পনা এবং মিডওয়াইফারি কার্যক্রম জোরদার করার উপর তিনি গুরুত্বারোপ করেন।



12250,28067
জমি ক্রয়-বিক্রয়ে কাগজপত্র সঠিকভাবে যাচাই করতে হবে ------------- আইজিপি
অন্যান্য
প্রকাশ : ১২ ফেব্রুয়ারি ২০১৯, ০০:০০
পুলিশের আইজি ড. মোহাম্মদ জাবেদ পাটোয়ারী বলেছেন, আমাদের দেশে জমি সংক্রান্ত মামলা হয় সবচেয়ে বেশি। জমি ক্রয়-বিক্রয়ের ক্ষেত্রে সংশ্লিষ্ট কাগজপত্র সঠিকভাবে যাচাই করতে হবে। গতকাল সোমবার সন্ধ্যায় বাংলা একাডেমি চত্বরে অমর একুশে গ্রন্থমেলায় তিনজন পুলিশ সদস্যের লেখা তিনটি বইয়ের মোড়ক উম্মোচন অনুষ্ঠানে প্রধান অতিথির বক্তৃতায় তিনি এ কথা বলেন। আইন-শৃঙ্খলা রক্ষার মতো কঠোর দায়িত্বে নিয়োজিত থেকেও লেখালেখিতে সম্পৃক্ত থাকায় তিনি লেখকদের ধন্যবাদ জানান।  ‘নিষ্কণ্টক জমির মালিকানা’ বইটি লিখেছেন অতিরিক্ত ডিআইজি গাজী মোজাম্মেল হক, ‘অপরাধ ও দণ্ডসমূহ’ গ্রন্থের লেখক এআইজি ফারুক আহমেদ এবং ‘যে গল্প হয় না লেখা’ গল্প সংকলনের রচয়িতা উপ-পুলিশ পরিদর্শক হাফিজুর রহমান। ‘নিষ্কণ্টক জমির মালিকানা’ বইটিতে একজন সাধারণ মানুষ, যিনি জমি সম্পর্কে কিছুই জানেন না, তিনি জমি ক্রয় করতে চাইলে তার কি করণীয়, কীভাবে অগ্রসর হবেন, তা সহজ ও প্রাঞ্জল ভাষায় তুলে ধরা হয়েছে। ‘অপরাধ ও দণ্ডসমগ্র’ বইয়ে অপরাধ এবং দণ্ডসমূহ একই সঙ্গে সন্নিবেশ করা হয়েছে। যা থেকে পাঠক সহজে অপরাধের সঙ্গে সঙ্গে দণ্ড সম্পর্কেও জানতে পারবেন। ‘যে গল্প হয় না লেখা’ গল্প গ্রন্থে পুলিশের দৈনন্দিন জীবনে ঘটে যাওয়া ঘটনার পাশাপাশি পুলিশের সেবা প্রত্যাশী মানুষের গল্পও সুন্দর ও সাবলীলভাবে তুলে ধরা হয়েছে।প্রকাশনা অনুষ্ঠানে অতিরিক্ত আইজিপি মোঃ মইনুর রহমান চৌধুরী, সিটিটিসির ডিআইজি মোঃ মনিরুল ইসলাম এবং ডিআইজি হাবিবুর রহমান প্রমুখ বক্তব্য রাখেন। পুনাক সভানেত্রী হাবিবা জাবেদ এবং ঊর্ধ্বতন পুলিশ কর্মকর্তাগণ এ সময় উপস্থিত ছিলেন।             



12251,28068
কবি আল মাহমুদের একাধিক প্রত্যঙ্গ কাজ করছে না
অন্যান্য
প্রকাশ : ১২ ফেব্রুয়ারি ২০১৯, ০০:০০
আধুনিক বাংলা সাহিত্যের অন্যতম প্রধান কবি আল মাহমুদকে ইবনে সিনা হাসপাতালের আইসিইউ’তে ৪৮ ঘণ্টা পর্যবেক্ষণে রাখা হয়েছে। নিউমোনিয়ায় আক্রান্ত কবিকে গত ৮ ফেব্রুয়ারি ধানমন্ডির শঙ্করের ইবনে সিনা হাসপাতালে ভর্তি করা হয়। অবস্থার অবনতি হলে তাকে পরের দিন আইসিইউতে নেওয়া হয়। ইবনে সিনার আইসিইউ’র ইনচার্জ জানান, কবি আল মাহমুদের বয়স হয়েছে। তার নিউমোনিয়ার উন্নতি হতে সময় লাগবে। তিনি বলেন, নিউমোনিয়া, হার্টে সমস্যা, বার্ধক্যজনিত রোগ ছাড়াও কবির একাধিক প্রত্যঙ্গ কাজ করছে না। এজন্য তাকে ৪৮ ঘণ্টা পর্যবেক্ষণে রাখা হয়েছে। এখনই নির্দিষ্ট করে কিছু বলা সম্ভব হচ্ছে না।আইসিইউ’র ইনচার্জ আরও বলেন, কবির অবস্থা স্থিতিশীল। এজন্য আমরাও বেশ আশাবাদী। সব চেষ্টা করা হচ্ছে, বাদবাকি আল্লাহর ইচ্ছা। শারীরিক অবস্থার কিছুটা উন্নতি হলেই তাকে এইচডিইউতে নেওয়া হবে। কবি আল মাহমুদ হাসপাতালে নিউরো স্পেশালিস্ট অধ্যাপক ডা. আব্দুল হাইয়ের তত্ত্বাবধানে চিকিত্সাধীন। 



12252,28069
ব্যবসায়ীর বিরুদ্ধে দুদকের মামলা
অন্যান্য
প্রকাশ : ১২ ফেব্রুয়ারি ২০১৯, ০০:০০
জ্ঞাত আয় বহির্ভূত আড়াই কোটি টাকার সম্পদ অর্জনের অভিযাগে সিলেটের জৈন্তাপুরের ব্যবসায়ী লিয়াকত আলীর বিরুদ্ধে মামলা দায়ের করেছে দুর্নীতি দমন কমিশন (দুদক)। গতকাল সোমবার দুদক সহকারী পরিচালক মো. সাইদুজ্জামান রাজধানীর রমনা থানায় মামলাটি দায়ের করেন। মামলা নং-২০। এ মামলায় তার বিরুদ্ধে ক্ষমতার অপব্যবহার ও পেশিশক্তি ব্যবহার করে এসব অবৈধ সম্পদ অর্জনের অভিযোগ করা হয়েছে।মামলার এজাহারে বলা হয়, দুদকের নোটিসের প্রেক্ষিতে ব্যবসায়ী লিয়াকত দুদকে সম্পদ বিবরণী দাখিল করেন। দুদক লিয়াকত আলী’র নামে মোট ৩ কোটি ১৭ লাখ ৩১ হাজার ১০৯ টাকার স্থাবর ও অস্থাবর সম্পদের খোঁজ পায়।  অপরদিকে তার আয়কর নথিতে ঘোষিত ব্যয় ও খরচ ব্যতীত তার ব্যবসা ও দান হিসেবে প্রাপ্ত খাত হতে মোট আয় পাওয়া যায় ৫৯ লাখ ৭৮ হাজার ৮৭৮ টাকা। এক্ষেত্রে দুদকে প্রদান করা সম্পদ বিবরণীর বাইরে  তার নামে ২ কোটি ৫৭ লাখ ৫২ হাজার ২৩১ টাকার অতিরিক্ত সম্পদ পাওয়া যায়। 



12253,28070
বিদ্যুত্ ও জ্বালানি খাতে আঞ্চলিক সহযোগিতার ওপর গুরুত্বারোপ ঢাকার
অন্যান্য
প্রকাশ : ১২ ফেব্রুয়ারি ২০১৯, ০০:০০
প্রধানমন্ত্রী শেখ হাসিনার বিদ্যুত্, জ্বালানি ও খনিজ সম্পদ বিষয়ক উপদেষ্টা ড. তৌফিক-ই-এলাহি চৌধুরী বিদ্যুত্ ও জ্বালানি খাতে যৌথ প্রক্রিয়ায় আঞ্চলিক সহযোগিতার ওপর গুরুত্বারোপ করেছেন। ড. এলাহি গতকাল ভারতের উত্তরপ্রদেশের গ্রেটার নয়দায় ইন্ডিয়া এক্সপো সেন্টারে ‘পেট্রোটেক-২০১৯’এর মন্ত্রী পর্যায়ের অধিবেশনে প্রধান বক্তা হিসেবে এই অভিমত ব্যক্ত করেন। এটি এশিয়ার সর্ববৃহত্ আন্তর্জাতিক তেল ও গ্যাস সংক্রান্ত সম্মেলন ও প্রদর্শনী। তিন দিনব্যাপী দ্বিবার্ষিক এ অনুষ্ঠানের উদ্বোধন করেন ভারতের প্রধানমন্ত্রী নরেন্দ্র মোদী।



12254,28071
আরবি হরফ প্রবর্তনের উদ্দেশ্য ছিল জাতিকে পঙ্গু করে দেওয়া
জাতীয়
প্রকাশ : ১২ ফেব্রুয়ারি ২০১৯, ০৩:০১
এতদিন পর এ প্রশ্ন মনে জাগতেই পারে, বাংলা ভাষাকে রাষ্ট্রভাষা হিসেবে মেনে না নেওয়ার পক্ষে পাকিস্তানের ক্ষমতাসীনদের কী যুক্তি ছিল? দেশের সংখ্যাগরিষ্ঠের ভাষা বাংলা, দ্বিতীয় সংখ্যাগরিষ্ঠ মানুষের ভাষা পাঞ্জাবি হওয়ার পরও- কেন পূর্ব বাংলায় ভাষার দাবিতে তীব্র আন্দোলনের মুখেও তত্কালীন সরকার এত কঠোর অবস্থান নিয়েছিল? ‘বেধর্মীদের চক্রান্ত’ বা ‘ভারতীয় চরদের ষড়যন্ত্র’— এসব বলাটা যে ছিল রাজনীতির মারপ্যাঁচ এটা বুঝতে বেগ পেতে হয় না।এ কথা সত্যি আরবি হরফের প্রতি মুসলমান মাত্রেই দুর্বলতা রয়েছে। তা ধর্মের প্রতি আনুগত্য ও বিশ্বাস থেকেই। বাঙালির সাংস্কৃতিক দীর্ঘ ঐতিহ্য থাকার পরও বাঙালি মুসলমানের মাতৃভাষা উর্দু না বাংলা, উনিশ শতকের গোড়ার দিকে পত্র-পত্রিকায় বাঙালি মুসলমান লেখকরা এ নিয়ে বিস্তর লেখালেখি করেছেন। পাকিস্তান আমলে এসে আরবি হরফ প্রবর্তনের পক্ষে একদিকে ছিল ধর্মীয় আবেগ, অন্যদিকে রাষ্ট্রীয় সংহতির যুক্তি।বলা হচ্ছিল, উর্দু ছাড়া পশতু, সিন্ধি, পাঞ্জাবি ভাষায় আরবি হরফ যেহেতু ব্যবহূত হচ্ছে— এখন বাংলায় এই হরফের প্রবর্তন করলে পাকিস্তানের রাষ্ট্রীয় ও সাংস্কৃতিক সংহতি দৃঢ় হবে। তবে এটা বুঝতে কষ্ট হয় না এসব কথার আড়ালে ধর্মীয় আবেগের চেয়ে রাজনৈতিক কারসাজিই ছিল বেশি। এর প্রধান উদ্যোক্তা ছিলেন কেন্দ্রীয় শিক্ষামন্ত্রী ফজলুর রহমান। এ বিষয়ে তিনি পূর্ব বাংলার শিক্ষাবিদদের সহযোগিতা নেবার চেষ্টা করেছিলেন।১৯৪৮ সালে ফজলুর রহমান এই কাজে সহযোগিতার জন্য সৈয়দ আলী আহসানকে বলেন। সৈয়দ আলী আহসান বলেন, ড. মুহম্মদ শহীদুল্লাহ এ বিষয়ে উপযুক্ত ব্যক্তি। ফজলুর রহমানের নির্দেশে তত্কালীন কেন্দ্রীয় শিক্ষা উপদেষ্টা মাহমুদ হাসান ড. মুহম্মদ শহীদুল্লাহকে চিঠি দেন। ড. মুহম্মদ শহীদুল্লাহ এ চিঠির উত্তর না দিয়ে তার ভাবনার কথা লিখে সংবাদপত্রে পাঠান। যা কলকাতার আনন্দবাজার পত্রিকায় প্রকাশিত হয়। পরে ১৯৪৯ সালের ১৪ ডিসেম্বর ঢাকা বিশ্ববিদ্যালয়ের ভিসির বাসভবনে এক অনুষ্ঠানে তার সঙ্গে মাহমুদ হাসানের দেখা হলে মাহমুদ হাসান মুহম্মদ শহীদুল্লাহকে দেশদ্রোহী বলে উল্লেখ করেন।ফজলুর রহমান ১৯৪৯ সালের ১২ ফেব্রুয়ারি পেশোয়ারে পাকিস্তান শিক্ষা উপদেষ্টা বোর্ডের দ্বিতীয় অধিবেশনে দেয়া বক্তৃতায় বলেন, একই জাতীয় দৃষ্টিভঙ্গি গড়ে ওঠার পথে যেসব অসুবিধা আছে তার মধ্যে নানারকম হরফের সমস্যাটি অন্যতম। এই প্রসঙ্গে তিনি আরবি বর্ণমালার উপযোগিতার কথা বর্ণনা করেন। ১৯৪৮ সালের মার্চের ভাষা আন্দোলন স্তিমিত হয়ে এলেও এরপরও পাকিস্তান সরকারের আরবি হরফ প্রচলনের বিরুদ্ধে পূর্ব পাকিস্তানে প্রতিক্রিয়া ও প্রতিরোধ অব্যাহত থাকে।১৯৪৯ সালের ফেব্রুয়ারি মাসের শেষ সপ্তাহে ঢাকা বিশ্ববিদ্যালয়ের বাংলা বিভাগের শিক্ষার্থীরা এক সভায় আরবি হরফ প্রচলনের বিরুদ্ধে প্রতিবাদ জানান। এতে সভাপতিত্ব করেন মুস্তাফা নূরউল ইসলাম। এ সভায় বাংলা বিভাগের শিক্ষার্থীদের নিয়ে একটি সংসদ গঠন করা হয়। মো. নুরুল ইসলাম সভাপতি এবং ইলা দাশগুপ্তা ও আশরাফ সিদ্দিকী যুগ্ম সাধারণ সম্পাদক নির্বাচত হন। এছাড়া নজরুল ইসলাম, মমতাজ বেগম, রিজিয়া খাতুন, খলিলুর রহমানসহ অন্যান্যদের নিয়ে বর্ণমালা সাব কমিটি গঠিত হয়।আরও পড়ুন: নারী আসনে মনোনয়নপত্র জমা ৪৯ প্রার্থীরএদিকে, এর প্রতিবাদে ১৯৪৯ সালের ১২ মার্চ বাজেট অধিবেশনের দ্বিতীয় দিনে ছাত্র ফেডারেশনের একটি বিক্ষোভ মিছিল পরিষদ ভবনের সামনে যাওয়ার চেষ্টা করলে পুলিশ বাধা দেয়। আফজল হোসেন, মৃণালকান্তি বাড়রী, বাহাউদ্দীন চৌধুরী, ইকবাল আনসারী খান, আবদুস সালাম ও এ কে এম মনিরুজ্জামান চৌধুরীকে গ্রেফতার করে পুলিশ। এদের জামিন না দিয়ে বন্দি রাখা হয়।ইত্তেফাক/আরকেজি



12255,28072
ইউক্যালিপটাসের থাবায় বিপন্ন প্রকৃতি-পরিবেশ
জাতীয়
প্রকাশ : ১২ ফেব্রুয়ারি ২০১৯, ০৩:১২
পরিবেশের বন্ধু গাছ। মানুষেরও বন্ধু। মানুষ ও প্রকৃতি থাকে কাছাকাছি। গাছ মানুষকে বাঁচার অক্সিজেন দেয়, ছায়া দেয়, ফল দেয়। গাছ নিজেকে বিলিয়ে দেয় মানুষের কল্যাণে। কিন্তু সেই গাছই যদি প্রকৃতির জন্য, মানুষের জন্য আগ্রাসী-প্রাণঘাতী হয়ে ওঠে তাহলে তা আতঙ্কের বিষয়। এমনই এক প্রাণঘাতী গাছ পরদেশি ’ইউক্যালিপটাস’। এই গাছের প্রভাবে নষ্ট হচ্ছে পরিবেশের ভারসাম্য। খেয়ে ফেলছে মাটির উর্বরা শক্তি। নেমে যাচ্ছে ভূগর্ভস্থ পানির স্তর। এসব কারণেই বাংলাদেশে নিষিদ্ধ করা হয়েছে ‘ইউক্যালিপটাস’। কিন্তু আশঙ্কার কথা, নিষেধাজ্ঞা থাকার পরও থেমে নেই ইউক্যালিপটাসের রোপণ।সবচেয়ে বেশি ইউক্যালিপটাস চোখে পড়ে রংপুর ও রাজশাহী বিভাগে। রাস্তার ধারে, আবাদী জমি, ধান ক্ষেতের আইলের ধারে, পুকুরের চারপাশে, উঠানে ব্যাপক হারে চলছে ইউক্যালিপটাসের চাষ। এক দশক আগে সরকার ইউক্যালিপটাস রোপণ করা নিষিদ্ধ করলেও এখনো ঠাকুরগাঁও, নওগাঁ, বগুড়া, জয়পুরহাট, নীলফামারী, সৈয়দপুর, কুড়িগ্রাম, দিনাজপুরসহ বহু জেলায় বাণিজ্যিকভাবে চারা উত্পাদন ও রোপণ করা হচ্ছে।উদ্ভিদবিজ্ঞানীদের মতে, ইউক্যালিপটাস, আকাশমনি ও ইপিলইপিলের মতো বিদেশি দ্রুত বর্ধনশীল প্রজাতির গাছ মাটির ৫০-৬০ ফুট নিচ পর্যন্ত পানি শোষণ করে তা বাতাসে ছেড়ে দেয়। ফলে পানিশূন্যতা দেখা দেয় মাটিতে। এই গাছ মাটিকে পানিশূন্য ও অনুর্বর করে ফেলে।বাংলাদেশ কৃষি বিশ্ববিদ্যালয়ের উদ্যানতত্ত্ব বিভাগের অধ্যাপক ড. এম এ রহিম বলেন, ইউক্যালিপটাস জিরোপেট্রিক ন্যাচারের গাছ বিধায় সে মাটির গভীর থেকে পানি শোষণ বেশি করে। এটি দ্রুত বর্ধনশীল। গাছটি ১৫/২০ বছর কোনো স্থানে থাকলে সেখানে অপর প্রজাতির কোনো গাছ জন্মাতে অসুবিধার সৃষ্টি করে। কারণ পাতার টক্সিক কেমিক্যাল মাটিতে থাকা নাইট্রোজেন পরমাণু ভেঙে দিয়ে ছোট ছোট উদ্ভিদের খাদ্য তৈরির স্বাভাবিক প্রক্রিয়া ব্যাহত করে। এতে মাটির পুষ্টি-প্রবাহও নষ্ট হয়। এই গাছের প্রভাবে এখন তো দেশি ফলের গাছগুলো একে এক নিশ্চিহ্ন হয়ে যাচ্ছে।আরও পড়ুন: আরবি হরফ প্রবর্তনের উদ্দেশ্য ছিল জাতিকে পঙ্গু করে দেওয়াজানা যায়, ইউক্যালিপটাসের আদিবাস অস্ট্রেলিয়ায়। ১৯৭০ সালের মাঝামাঝি সময়ে জাতিসংঘ উন্নয়ন প্রকল্প (ইউএনডিপি) এর উদ্যোগে ইউক্যালিপটাসসহ বিভিন্ন বিদেশি দ্রুত বর্ধনশীল প্রজাতির গাছ আমাদের দেশে আসে। এশিয়ান ডেভেলপমেন্ট ব্যাংকের অর্থায়নে উপজেলা পর্যায়ের ‘সামাজিক বনায়ন কর্মসূচি’ এবং সরকারের বন বিভাগের বিভিন্ন প্রকল্পের মাধ্যমে বাংলাদেশে ১৯৮০ সালের মাঝামাঝি সময়ে ইউক্যালিপটাস, আকাশমনি, পাইন ইত্যাদি বিদেশি গাছ ব্যাপকভাবে পরিচিত হয়েছে। বগুড়া, সিরাজগঞ্জ, দিনাজপুর, রংপুর প্রভৃতি অঞ্চলগুলোতে এ গাছের চারা প্রথমে প্রথম ব্যাপকভাবে বিনামূল্যে বিতরণ করা হয়। বাংলাদেশের জলবায়ু, মাটি ও কৃষি জমিতো বটেই দ্রুত বর্ধনশীল এই গাছটি পরিবেশের জন্যও মারাত্মক ক্ষতিকর। সাধারণ মানুষের উপর একসময় ইউক্যালিপটাস চাপিয়ে দেওয়া হয়েছিল ক্ষতিকারক দিক সম্পর্কে বিন্দুমাত্র ধারণা ছাড়াই।ইত্তেফাক/আরকেজি



12256,28073
এক সপ্তাহে অদৃশ্য বিশাল এক নদী
বিশ্ব সংবাদ
প্রকাশ : ১২ ফেব্রুয়ারি ২০১৯, ০৩:২০
আন্দেজ পর্বতমালায় উত্পত্তি, তারপর কলম্বিয়ার উর্বর জমির ভেতর দিয়ে এঁকে-বেঁকে এই নদী চলে গেছে ক্যারিবীয় সাগর পর্যন্ত। কাউকা নদী এক হাজার ৩৫০ কিলোমিটার দীর্ঘ, একটা পর্যায়ে এটি এসে মিশেছে ম্যাগডালেনা নদীর সঙ্গে। এই দীর্ঘ যাত্রাপথে কাউকা নদীর ওপর রয়েছে অনেক হাইড্রোইলেকট্রিক বাঁধ। নদীর একটা জায়গায় একটা বিরাট বাঁধ দেওয়া হচ্ছিল। এই বাঁধ নির্মাণের সময় সেখানে একটা বড় ত্রুটি দেখা দিল। সেটির কারণে ভাটিতে হঠাত্ বন্যা হলো। হাজার হাজার মানুষ সেই বন্যায় তাদের বাড়ি-ঘর ছাড়তে বাধ্য হলো। কিন্তু এরপর যা ঘটল তা বেশ নাটকীয়। এই বিরাট নদী যেন উধাও হয়ে গেল। গত বছরের ডিসেম্বর থেকে এ বছরের ফেব্রুয়ারির মধ্যে কাউকা নদীর পানি এতটাই শুকিয়ে গেল যে, স্থানীয় হাইড্রোলজিস্টরা বলছেন, তারা এই নদীর পানিও আর মাপতে পারছেন না।কাউকা নদীর পানি ভিন্নখাতে নেওয়ার জন্য তারা প্রথমে তিনটি টানেল তৈরি করে। কিন্তু গত বছরের মে মাসের শুরু থেকে সেখানে সমস্যা দেখা দেয়। ৭ই মে সেখানে পানি ভিন্নখাতে নেওয়ার জন্য তৈরি টানেলের কাছে একটি বিরাট খাদ তৈরি হয়। একই সঙ্গে ভূমিধস শুরু হয়। ফলে টানেলগুলোর মুখ বন্ধ হয়ে যায়। পথ বন্ধ হয়ে যাওয়ার পর বাঁধের অপর পাশে পানির চাপ বাড়তে থাকে। এই চাপ কমানোর কোনো উপায় তখন আর ছিল না। ফলে পুরো জলাধার পরিপূর্ণ হয়ে ওঠে।দশদিন পর প্রচণ্ড পানির চাপে একটি টানেলের মুখ আবার খুলে যায়। হিড্রোইটুয়াংগো বাঁধের সমস্যা আরও জটিল রূপ নিল। পরবর্তী সপ্তাহগুলোতে প্রচণ্ড বৃষ্টি হলো। বাঁধের উপরের দিকটায় অনেক পলি জমল। ফলে নদীর তলদেশ উঁচু হয়ে বাঁধের উপর দিয়ে পানি উপচে পড়তে লাগল। পুরো বাঁধটি তখন দুর্বল হয়ে গেল।আরও পড়ুন: ইউক্যালিপটাসের থাবায় বিপন্ন প্রকৃতি-পরিবেশপ্রকৌশলীরা আশঙ্কা প্রকাশ করলেন যে, পুরো বাঁধটি এখন ধসে পড়তে পারে। কীভাবে এই বাঁধের ধস ঠেকানো যায়, তখন থেকে সেটিই সবচেয়ে বেশি অগ্রাধিকার পেতে লাগল। যেহেতু টানেলগুলোর মুখ বন্ধ হয়ে গেছে ভূমিধসে, তাই নদীর পানি ছাড়ার উপায় একটাই। তাহলো জলাধারের উচ্চতায় পানি পৌঁছানোর পর কিছু ফ্লাডগেট তৈরি করে সেখান দিয়ে এই পানি ছাড়া। কিন্তু যখন শুকনো মৌসুম শুরু হলো, তখন পানির উচ্চতা নেমে গেল অনেক নীচে। ফলে নদীর অপরপাশে পানি ছাড়ার কোনো উপায় আর রইল না। পানি কমতে থাকায় এ বছরের ১৬ই জানুয়ারি অপরপাশে অবমুক্ত করার পানির পরিমাণ নেমে আসল প্রতি সেকেন্ডে মাত্র ৩৯৫ কিউবিক মিটারে। আর ৫ই ফেব্রুয়ারি একদম বন্ধ হয়ে গেল পানির স্রোত। যেখানে একসময় ছিল এক প্রমত্তা নদী, সেখানে এখন কেবল পাথর আর কাদা। হাজার হাজার মাছ সেখানে পানির অভাবে ছটফট করছে।ইত্তেফাক/আরকেজি



12257,28074
গ্র্যামির মঞ্চ থেকে...
বিনোদন
প্রকাশ : ১২ ফেব্রুয়ারি ২০১৯, ০৩:৩০
লস অ্যাঞ্জেলসের স্ট্যাপল সেন্টারে অনুষ্ঠিত হয়ে গেলো বিশ্ব সঙ্গীতের সর্বোচ্চ সম্মাননার পুরস্কার ‘গ্র্যামি অ্যাওয়ার্ড’-এর ৬১তম আসর। ১৯৫৮ সাল থেকে প্রতি বছর সারা বিশ্বের নিরিখে আমেরিকার ‘ন্যাশনাল অ্যাকাডেমি অফ রেকর্ডিং আর্টস অ্যান্ড সাইলেন্স’-এর তরফে সঙ্গীত শিল্পে অসামান্য কৃতিত্বের জন্য বিশেষ সর্বোচ্চ সম্মান ‘গ্র্যামি’ প্রদান করা হয়।ইতিহাস সৃষ্টি করল চাইল্ডিস গ্যাম্বিনোইতিহাস সৃষ্টি করলেন অভিনেতা-গায়ক চাইল্ডিস গ্যাম্বিনো ও তার ‘হিপ-হপ’ , ‘দিস ইজ আমেরিকা’। এই প্রথম কোনও হিপ হপ-র্যাপের মাথায় উঠল ‘গ্র্যামি’ ও ‘রেকর্ড অফ দ্য ইয়ার’-এর শিরোপা। এছাড়াও ৬১ তম গ্র্যামিতে র্যাপ-হিপ হপের জন্য ড্রেক তার ‘গডস প্ল্যান’-এর জন্য জিতে নিয়েছেন ‘বেস্ট র্যাপ সং’ পুরস্কার এবং দ্য কার্টারস ‘এভরিথিং ইজ লভ’ গানের জন্য জিতে নেন ‘বেস্ট আরবান কন্টেম্পরারি অ্যালবাম’ অ্যাওয়ার্ড।প্রশংসিত ক্যাসি মাসগ্র্যাভসগ্র্যামি অ্যাওয়ার্ড আয়োজনের এবার প্রশংসিত হযেছেন ক্যাসি মাসগ্র্যাভস। মোট তিনটি ক্যাটগরিতে পুরস্কার উঠেছে তার হাতে। এরমধ্যে বছরের সেরা অ্যালবাম পুরস্কারটি উঠে তার হাতে।আরও পড়ুন: এক সপ্তাহে অদৃশ্য বিশাল এক নদীকেটি প্যারির পারফর্মেন্স চমকস্টেজে ক্যাটি প্যারি মানেই বাড়তি চমক। এবারও স্টেজে তার পারফর্মেন্স ও পোশাক নিয়ে ছিলেন আলোচনায়। তবে কোনো পুরস্কার উঠেনি এবার তার হাতে। তবে তার পরফর্মেন্স দিয়ে সবার মন জয় করে নিয়েছেন তিনি।ইত্তেফাক/আরকেজি



12258,28075
গোপনে ফোনের তথ্য নিচ্ছে অ্যাপ
টেক
প্রকাশ : ১২ ফেব্রুয়ারি ২০১৯, ০৩:৩৭
স্মার্টফোনের ক্যামেরা চালু করে গোপনে ব্যবহারকারীদের আশপাশের ভিডিও ধারণের পাশাপাশি স্ক্রিনশটও নিতে পারে বিভিন্ন অ্যাপ। শুধু তা-ই নয়, এসব ছবি ও ভিডিও ব্যবহারকারীদের অজান্তেই তৃতীয় পক্ষের বিভিন্ন অ্যাপ নির্মাতাদের সার্ভারে পাঠিয়ে থাকে।এসব অ্যাপের প্রায় অর্ধেকই ইনস্টলের আগে ব্যবহারকারীদের কাছ থেকে ডিভাইসের ক্যামেরা বা মাইক্রোফোন স্বয়ংক্রিয়ভাবে চালুর অনুমতি নিয়ে থাকে। ফলে না জেনে বা বাধ্য হয়ে ব্যবহারকারীরাই অ্যাপগুলোকে ডিভাইসের ক্যামেরা ও মাইক্রোফোন ব্যবহারের অনুমতি দিয়ে থাকেন।আরও পড়ুন: গ্র্যামির মঞ্চ থেকে...সম্প্রতি বিষয়টি জানতে পেরে নিজেদের অ্যাপস্টোরে থাকা এ ধরনের বেশ কিছু অ্যাপ চিহ্নিত করেছে অ্যাপল। পাশাপাশি অ্যাপগুলোর নির্মাতাদের দ্রুত কোড পরিবর্তনের মাধ্যমে অ্যাপের নজরদারি ক্ষমতা বন্ধ করতে বলেছে। নির্দেশ মতো কাজ না করলে অ্যাপস্টোর থেকে অ্যাপগুলো মুছে ফেলার হুমকিও দিয়েছে প্রতিষ্ঠানটি। সূত্র: ডেইলিমেইলইত্তেফাক/আরকেজি



12259,28076
দক্ষিণ চীন সাগরের বিরোধপূর্ণ দ্বীপের কাছে মার্কিন যুদ্ধজাহাজ
বিশ্ব সংবাদ
প্রকাশ : ১২ ফেব্রুয়ারি ২০১৯, ০৩:৪৬
বিরোধপূর্ণ দক্ষিণ চীন সাগরে চীনের দাবিকৃত দ্বীপগুলোর কাছ দিয়ে দুইটি মার্কিন যুদ্ধজাহাজের ভ্রমণ করার কথা জানিয়েছেন যুক্তরাষ্ট্রের এক কর্মকর্তা। ক্ষেপণাস্ত্রবাহী ওই দুটি মার্কিন ডেস্ট্রয়ার সোমবার বিরোধপূর্ণ স্পার্টলি দ্বীপপুঞ্জের মিসচিফ প্রবাল-প্রাচীরের ১২ নটিক্যাল মাইল দূরে দিয়ে ভ্রমণ করেছে বলে নাম প্রকাশে অনিচ্ছুক ওই কর্মকর্তা জানান। আরও পড়ুন: গোপনে ফোনের তথ্য নিচ্ছে অ্যাপবিশ্বের বৃহত্তম দুই অর্থনীতির মধ্যে বাণিজ্যিক উত্তেজনা হ্রাসের প্রচেষ্টার মধ্যে যুক্তরাষ্ট্রের এমন পদক্ষেপে বেইজিং ক্ষিপ্ত হবে বলে ধারণা করা হচ্ছে। চীন দক্ষিণ চীন সাগরের কৌশলগত জলপথে জাহাজের অবাধ চলাচল নিয়ন্ত্রণ করতে চাইছে বলে মনে করে ওয়াশিংটন। আর তা প্রতিরোধ করতেই ওই জলপথে যুদ্ধজাহাজ পাঠায় দেশটি। -রয়টার্সইত্তেফাক/আরকেজি



12260,28077
নিউজিল্যান্ডে বিপক্ষে বুধবার মাঠে নামছে বাংলাদেশ
খেলা
প্রকাশ : ১২ ফেব্রুয়ারি ২০১৯, ০৮:২২
উপমহাদেশীয় দলগুলোর জন্য নিউজিল্যান্ড সফর সব সময়ই চ্যালেঞ্জিং। এবার সেই চ্যালেঞ্জের সামনে দাঁড়িয়ে আছে বাংলাদেশ। আগামীকাল বুধবার থেকে এই নিউজিল্যান্ডেই তিন ম্যাচের ওয়ানডে সিরিজ খেলতে মাঠে নামবে মাশরাফি বিন মুর্তজার দল।আগামীকাল প্রথম ওয়ানডে ম্যাচটি অনুষ্ঠিত হবে নেপিয়ারের ম্যাকলিন পার্কে। ম্যাচটি শুরু হবে বাংলাদেশ সময় সকাল সাতটায়। সিরিজটা যে বাংলাদেশের জন্য মোটেই সহজ হবে না, তারই আগাম সতর্ক বার্তা দিলেন নিউজিল্যান্ডের সাবেক পেসার ও ধারাভাষ্যকার ড্যানি মরিসন।ক্রিকেট বিষয়ক গণমাধ্যম ক্রিকবাজকে ড্যানি মরিসন বলেন, ‘নিউজিল্যান্ড খেলতে গেলে সব সময়ই ধৈর্য্য ধরতে পারাটা খুব জরুরি। নিউজিল্যান্ডের কন্ডিশন বাকিদের চেয়ে একদমই আলাদা। এমনকি বড় বড় দলগুলোও ওখানে চাপের মুখে পড়ে।’ড্যানি মরিসন অবশ্য ভরসা পাচ্ছেন বাংলাদেশের পেস বোলিং বিভাগে। তিনি বলেন, ‘নিউজিল্যান্ডে বোলারদের লাইন লেংথ ঠিক রেখে বোলিং করার কোনো বিকল্প নেই। ওখানকার ব্যাটনস্যানদের বিপক্ষে ধৈর্য্য ধরে বোলিং করতে পারলে সাফল্য সম্ভব। আমার মনে হয় নিউজিল্যান্ডে বাংলাদেশের পেসাররা উপভোগ করবে। মুস্তাফিজ, রুবেলদের সুযোগটা কাজে লাগানো উচিত।’আরো পড়ুন : সুইডিশ ফুটবল অধিনায়কের ইসলাম গ্রহণওয়ানডে সিরিজ শেষে আগামী ২৮ ফেব্রুয়ারি থেকে দু’দলের মধ্যে শুরু হবে তিন ম্যাচের টেস্ট সিরিজ। এর মধ্য দিয়ে ২০১৪ সালের পর আবারো কোনো দলের বিরুদ্ধে তিন ম্যাচের টেস্ট সিরিজ খেলবে বাংলাদেশ। আগেরটি ছিল জিম্বাবুয়ের বিপক্ষে দেশের মাটিতে।বাংলাদেশ নিজেদের ১৮ বছরের টেস্ট ক্রিকেট জমানায় মাত্র তিন বার তিন ম্যাচের টেস্ট সিরিজ খেলতে পেরেছেন। এর মধ্যে ভিনদেশের মাটিতে তিন ম্যাচের টেস্ট সিরিজ খেলেছে দু’বার। প্রথমটি ২০০৩ সালে পাকিস্তানের বিপক্ষে। দ্বিতীয়টি ২০০৭ সালে শ্রীলঙ্কার বিপক্ষে। এর অর্থ হল প্রায় এক যুগ পর বিদেশের মাটিতে তিন ম্যাচের টেস্ট সিরিজ খেলতে যাচ্ছে বাংলাদেশ দল।ইত্তেফাক/ইউবি



12261,28078
চ্যাম্পিয়ন্স লিগ মাঠে গড়াচ্ছে আজ
খেলা
প্রকাশ : ১২ ফেব্রুয়ারি ২০১৯, ০৮:৪৬
ওলে গুনা সোলসারের অধীনে পুনরুজ্জীবিত ম্যানচেস্টার ইউনাইটেড আজ পিএসজির মোকাবিলায় প্রস্তুত। চ্যাম্পিয়ন্স লিগের শেষ ষোলর লড়াইয়ে আজ মঙ্গলবার ওল্ড ট্র্যাফোর্ডে নিজেদের মাঠে পিএসজিকে আতিথ্য দেবে ম্যানইউ। ফুটবলে আট মাস অনেক দীর্ঘ সময়। ১৭ ডিসেম্বর যখন চ্যাম্পিয়ন্স লিগের শেষ ষোলর ড্র অনুষ্ঠিত হয়, সেসময় ম্যানইউ’র কোচ ছিলেন হোসে মরিনহো। পর্তুগিজ এই কোচ তখন ক্লাবের শেষ আট খেলায় কেবল দুটিতে জেতাতে পেরেছিলেন দলকে।ড্রয়ের ২৪ ঘণ্টা আগে লিভারপুলের কাছে ৩-১ হারের কারণে লিগের প্রতিদ্বন্দ্বীদের চাইতে ১৯ পয়েন্টে পিছিয়ে পড়েছিল মরিনহোর দল। অপরদিকে টমাস টুখেলের অধীনে সেসময়ের অপরাজিত পিএসজি ফরাসি লিগে এগিয়ে ছিল ১০ পয়েন্টে। এরকম পরিস্থিতিতে ১৮ ডিসেম্বর বরখাস্ত হন মরিনহো। ভারপ্রাপ্ত হিসেবে দৃশ্যপটে আসেন ম্যানইউরই সাবেক খেলোয়াড় সোলসার।নরওয়ের বাসিন্দা সোলসার এসেই উজ্জীবিত করেন একদার প্রবল প্রতাপান্বিত ইউনাইটেডকে। তার প্রমাণ সব ধরনের প্রতিযোগিতা মিলিয়ে তার দল এখন টানা আট খেলায় অপরাজিত। এর মধ্যে আছে টটেনহ্যাম ও আর্সেনালের মধ্যকার জয় দুটিও। ম্যানচেস্টার ইউনাইটেড আজ খেলতে নামবে সোলসারের অধীনে ১১ খেলায় অপরাজিত থেকে। মরিনহো জমানায় পল পগবা ও মার্কাস রাশফোর্ডকে নিষ্প্রভ দেখালেও এখন পরিবর্তিত সময়ে তারা খেলছেন আত্মবিশ্বাসে বলিয়ান হয়ে, স্বাধীন ও আক্রমণাত্মক মনোভাবে।এটি বিপদের কারণ হতে পারে কোচ টুখেলের পিএসজির জন্য তার মধ্যে আবার নেইমার নেই দলে। অপর স্ট্রাইকার এডিসন কাভানিকেও এ খেলার জন্য পাওয়া যাবে কিনা তা নিয়ে সংশয় আছে। কাভানিকে সংশয়ের কারণ তার কোমরের ইনজুরি। তার মধ্যে আবার পিএসজি নিজেদের লিগে এখনো ১০ পয়েন্টে এগিয়ে থাকলেও তাদের অপরাজেয় ভাবটা আর নেই। এর মধ্যে লিয় তাদের লিগের প্রথম পরাজয়ের বিস্বাদ দিয়েছে।আরও পড়ুন: নেইমার লিয়র বিরুদ্ধে খেলাটিতে ছিলেন না। বিশ্বের সবচেয়ে দামি ফুটবলারটি ইনজুরির কারণে এখন ব্রাজিলে অবস্থান করছেন। তাই ইউনাইটেডের বিরুদ্ধে উভয় লেগেই তার সেবা পাবে না ফরাসি চ্যাম্পিয়নরা। অথচ গ্রুপ পর্বে ব্রাজিলীয়টি পাঁচবার গোল করেছিলেন। সে অর্থে ম্যানইউ’র জন্য বিপক্ষকে মোকাবিলা করা কিছুটা সহজই হবে। যদিও চ্যাম্পিয়ন্স লিগের ড্রয়ের সময় মনে হয়েছিল ইংলিশ ক্লাবটি কঠিন প্রতিপক্ষের কবলেই পড়েছিল। কিন্তু বদলে যাওয়া সময়ে মরিনহোহীন ইউনাইটেড এখন আক্ষরিক অর্থেই ছুটে চলেছে।পিএসজির জন্য মহাদেশীয় এই লিগটি আরো এক কারণে চ্যালেঞ্জ। কারণ তারা আগের ছয় আসরে কখনোই কোয়ার্টার ফাইনালের গন্ডি পেরোতে পারেনি। কোচ টুখেল জানেন তার মূল্যায়ন হবে ঘরোয়া ফুটবলে নয়, মহাদেশীয় এই প্রতিযোগিতায় কতটা কি করতে পারেন তার ওপর। একই কথা প্রযোজ্য হবে সোলসারের ক্ষেত্রেও। কেননা তিনি মৌসুমের শেষ পর্যন্তই কেবল দায়িত্ব পেয়েছেন। স্থায়ী হতে গেলে ইউরোপের ক্লাব ফুটবলের সর্বোচ্চ এই প্রতিযোগিতায়ও তাকে কিছু করে দেখাতে হবে।এদিকে চ্যাম্পিয়ন্স লিগে আজ খেলা আছে রোমা ও পোর্তোরও। পর্তুগিজ ক্লাবটি খেলতে যাবে ইতালির রোম শহরে।ইত্তেফাক/কেআই 



12262,28079
বিশ্ব ইজতেমায় থাকছে ১০ হাজারের বেশি নিরাপত্তা কর্মী
জাতীয়
প্রকাশ : ১২ ফেব্রুয়ারি ২০১৯, ০৯:১৫
টঙ্গীর তুরাগ নদের তীরে মুসলমানদের দ্বিতীয় বৃহত্তম সমাবেশ বিশ্ব ইজতেমার প্যান্ডেল নির্মাণের কাজ পুরোদমে এগিয়ে চলছে। ১৪ ফেব্রুয়ারির আগেই মাঠের সকল কাজ সম্পন্ন হবে বলে জানিয়েছেন গাজীপুরের জেলা প্রশাসক ড. দেওয়ান মুহাম্মদ হুমায়ুন কবীর।তিনি জানান, আগামী ১৫ ফেব্রুয়ারি ফজরের নামাজের পরই আম বয়ানের মাধ্যমে আনুষ্ঠানিকভাবে শুরু হবে এবারের বিশ্ব ইজতেমা। অন্যান্য বছরের চেয়ে ইজতেমার নিরাপত্তা আরো বেশি জোরদার করা হয়েছে। এবারের ইজতেমার নিরাপত্তায় এবার ১০ হাজারের বেশি আইন-শৃংখলা বাহিনীর সদস্য নিয়োজিত থাকবে।তিনি বলেন, এবার ইজতেমা বিরতি না দিয়ে দুই পক্ষের মাধ্যমে অনুষ্ঠিত হতে যাচ্ছে। প্রথম পক্ষ মাওলারা যোবায়ের অনুসারীদের আগামী ১৫ ফেব্রুয়ারি শুরু হয়ে ১৬ ফেব্রুয়ারি আখেরি মোনাজাত শেষে রাতের ধ্যেবা ময়দান ছেড়ে দিতে হবে আর সাদ অনুসারীদের ১৭ ফেব্রুয়ারি শুরু করে ১৮ ফেব্রুয়ারি আখেরি মোনাজাতের মধ্যদিয়ে এবারের বিশ্ব ইজতেমার সমাপ্তি ঘটবে।হুমায়ুন কবীর বলেন এবার যাতায়াতের সুবিদার্থে বাংলাদেশ রেলওয়ে ১৩৮ টি ট্রেনের ব্যবস্থা করবে এবং বিআরটিসি ৩০০ বাস সার্ভিস সেবা দিবে। মুসল্লিদের পয়ঃনিষ্কাশন এর জন্য ৮ হাজার পাকা টয়লেট ও ১ এক হাজার অস্থায়ী টয়লেটের ব্যবস্থা করা হয়েছে। ওজু গোসলের জন্যও সুব্যবস্থা করা হয়েছে। অন্যান্য বারের চেয়ে এবছর সিসি ক্যামেরাও বৃদ্ধি করা হয়েছে। জেলা প্রশাসক আরো বলেন, এ পর্যন্ত প্যান্ডেল তৈরির কাজ ৭০ শতাংশ হয়েছে। আগামি ১৪ ফেব্রূয়ারির আগেই সকল প্রস্তুতি শেষ হবে।ইত্তেফাক/এএম



12263,28080
কাভার্ডভ্যানের সঙ্গে সংঘর্ষে মাইক্রোবাসে আগুন, নিহত ৩
সারাদেশ
প্রকাশ : ১২ ফেব্রুয়ারি ২০১৯, ০৯:২৭
চট্টগ্রামের মিরসরাই উপজেলার নিজামপুরে মাইক্রোবাস-কাভার্ডভ্যান সংঘর্ষের পর গ্যাস সিলিন্ডার বিস্ফোরণে অগ্নিদগ্ধ হয়ে তিনজন নিহত ও তিনজন আহত হয়েছেন। মঙ্গলবার সকালে উপজেলার নিজামপুরে এ ঘটনা ঘটে। নিহতরা হলেন- আবদুর রহমান, তার স্ত্রী বিবি কুমছুম এবং মাইক্রোবাসের চালক। আহতরা হলেন- আবুল কালাম, রাশেদ এবং মালেক। তাদের শরীরের অধিকাংশ জায়গা পুড়ে গেছে। তাদের প্রথমে স্থানীয় হাসপাতালে ভর্তি করা হয়। পরে চট্টগ্রাম মেডিকেল কলেজ হাসপাতালে পাঠানো হয়। তারা নোয়াখালী থেকে চট্টগ্রাম শহরের কালুরঘাটে ছেলের বাসায় যাচ্ছিলেন।জোরারগঞ্জ হাইওয়ে থানার ইনচার্জ সোহেল সরকার জানান, মঙ্গলবার সকালে উপজেলার নিজামপুরে মাইক্রোবাসের সঙ্গে কাভার্ডভ্যানের সংঘর্ষ হয়। পরে মাইক্রোবাসের গ্যাস সিলিন্ডার বিস্ফোরণে আগুন ধরে যায়। আগুনে পুড়ে মাইক্রোবাসের মধ্যেই তিনজন মারা যান। এ সময় তিনজন দগ্ধ হন। আহতরা হলেন- আবুল কালাম, রাশেদ ও মালেক। তাদের শরীরের অধিকাংশ জায়গা পুড়ে গেছে। তাদের প্রথমে স্থানীয় হাসপাতাল, পরে চট্টগ্রাম মেডিকেল কলেজ হাসপাতালে পাঠানো হয়।তিনি আরো জানান, অগ্নিদগ্ধ হয়ে তিনজন নিহত হয়েছেন। দুর্ঘটনার পর কাভার্ডভ্যানটি দ্রুত ওই এলাকা ত্যাগ করেছে। দুর্ঘটনার পর পুড়ে যাওয়া প্রাইভেটকারটি উদ্ধার করা হয়েছে।ইত্তেফাক/ইউবি



12264,28081
থাইল্যান্ডে প্রধানমন্ত্রী পদে রাজকুমারির প্রার্থিতা বাতিল
বিশ্ব সংবাদ
প্রকাশ : ১২ ফেব্রুয়ারি ২০১৯, ০৯:৩০
থাইল্যান্ডে প্রধানমন্ত্রী পদে রাজকুমারি উবলরত্না সিরিবধনার (৬৭) প্রার্থিতা বাতিল করেছে নির্বাচন কমিশন। গতকাল সোমবার কমিশন তার মনোনয়নপত্রটি বাতিল করে দেয়। নির্বাচন কমিশন থাইল্যান্ডের জাতীয় নির্বাচনে অংশগ্রহণ করতে ইচ্ছুক রাজনৈতিক দলগুলোর প্রধানমন্ত্রী পদে প্রার্থীদের তালিকা প্রকাশ করে। এতে দেখা যায় রাজকুমারি উবলরত্নার নাম নেই। উবলরত্না দেশটির বর্তমান রাজা প্রিন্স মাহা ওয়াজিরালংকর্ণের বোন।থাই নির্বাচন কমিশন জানিয়েছে, দেশটির ঐতিহ্য অনুযায়ী রাজপরিবারের সদস্যরা রাজনীতির ঊর্ধ্বে। একইসঙ্গে তারা কোনো রাজনৈতিক পদেও থাকতে পারেন না। প্রায় ৫ বছর পর থাইল্যান্ডে নির্বাচন অনুষ্ঠিত হতে যাচ্ছে।আরো পড়ুন: বহুল প্রতীক্ষিত নির্বাচনে থাই রাকসা চার্ট পার্টি থেকে প্রধানমন্ত্রী পদে নির্বাচনে অংশ নিতে চেয়েছিলেন উবলরত্না। পেয়েছিলেন মনোনয়নও। কিন্তু তার বড় ভাই তার নির্বাচনে অংশগ্রহণের তীব্র সমালোচনা করেন। - আল জাজিরাইত্তেফাক/এসআর 



12266,28083
ভারতে বিলাসবহুল হোটেলে ভয়াবহ আগুন, নিহত ১৫
বিশ্ব সংবাদ
প্রকাশ : ১২ ফেব্রুয়ারি ২০১৯, ০৯:৫৭
ভারতের রাজধানী দিল্লিতে এক বিলাসবহুল হোটেলে ভয়াবহ অগ্নিকাণ্ডে কমপক্ষে ১৫ জনের মৃত্যু হয়েছে। গুরুতর আহত হয়েছে অনেকে। মঙ্গলবার এ অগ্নিকাণ্ডের ঘটনা ঘটে। খবর এনডিটিভির।  প্রতিবেদনে বলা হয়েছে, দিল্লির করোল বাগের হোটেল অর্পিত প্যালেসে আজ ভোর ৪টা নাগাদ আগুন লাগে। দমকলের ২৬টি ইঞ্জিন আগুন নেভাতে কাজ করে। সকাল ৭ টা নাগাদ আগুন নিয়ন্ত্রণে আসে বলে খবরে বলা হয়েছে।প্রত্যক্ষদর্শীদের মোবাইলে ধারণকৃত ভিডিও রেকর্ডে দেখা যায়, পাঁচতলা বিল্ডিং থেকে আগুন ও ধোঁয়া বেরিয়ে ছেয়ে গেছে চতুর্দিক।    পুলিশ জানায়, অন্তত ২৫ জনকে ঘটনাস্থল থেকে উদ্ধার করে সেখানকার স্থানীয় রাম মনোহর লোহিয়া হাসপাতালে নিয়ে যাওয়া হয়েছে। এদের মধ্যে অনেকের অবস্থা আশঙ্কাজনক। ধোঁয়ায় শ্বাসরোধ হয়েই বেশিরভাগ মানুষের মৃত্যু হয়েছে বলে পুলিশ সূত্রে জানানো হয়েছে।    প্রাথমিক তদন্তে দমকল বাহিনী অনুমান করছে শর্টসার্কিট থেকেই এই আগুন লেগেছে। হোটেলটির প্রায় ৪০টি রুম সম্পূর্ণ ভস্মীভূত হয়েছে।  আরো পড়ুন: ইত্তেফাক/এসআর 



12267,28084
গোপীবাগে বন্দুকযুদ্ধে ‘ডাকাত সদস্য’ নিহত
রাজধানী
প্রকাশ : ১২ ফেব্রুয়ারি ২০১৯, ১০:১৩
রাজধানীর গোপীবাগে ‘বন্দুকযুদ্ধে’ শান্ত (২০) নামে এক যুবক নিহত হয়েছেন বলে দাবি করেছে পুলিশ। সোমবার রাত ১২টার দিকে রেলগেট এলাকায় এ ঘটনা ঘটে। ওই যুবক একটি ‘ডাকাত’ দলের সদস্য।পুলিশ জানিয়েছে, একদল ডাকাত গোপীবাগ রেলগেট এলাকায় জড়ো হয়েছে খবর পেয়ে রাতে সেখানে অভিযান চালায় পুলিশ। পুলিশ ঘটনাস্থলে গেলে ডাকাত সদস্যরা তাদের উদ্দেশ্য করে গুলি করে। পুলিশও পাল্টা গুলি চালায়। পরে ঘটনাস্থল থেকে শান্তকে গুলিবিদ্ধ অবস্থায় উদ্ধার করে ঢাকা মেডিকেল কলেজ হাসপাতালে ভর্তি করা হয়। মঙ্গলবার সকালে চিকিত্ধীন অবস্থায় তার মৃত্যু হয়।ঘটনাস্থল থেকে আরো দুইজনকে গ্রেফতার করা হয়েছে। এ অভিযানে দুজন পুলিশ সদস্যও আহত হয়েছেন বলে জানা গেছে।ইত্তেফাক/এএম



12268,28085
ক্ষেপণাস্ত্র তৈরিতে ভবিষ্যতেও কারো অনুমতি নেব না: রুহানি
বিশ্ব সংবাদ
প্রকাশ : ১২ ফেব্রুয়ারি ২০১৯, ১০:৩৪
ক্ষেপণাস্ত্রসহ প্রতিরক্ষা সরঞ্জাম তৈরির জন্য তেহরান কারো অনুমতি নেয় না এবং ভবিষ্যতেও নেবে না। ইরান দৃঢ়তার সঙ্গে নিজের পথচলা অব্যাহত রাখবে। সোমবার রাজধানী তেহরানের ঐতিহাসিক আজাদি স্কয়ারে বিপ্লব বার্ষিকীর জনসমাবেশে এসব কথা বলেন ইরানের প্রেসিডেন্ট হাসান রুহানি। বিশাল জনসমাবেশে রুহানি বলেন, বিশ্বের সবাই জানে সাদ্দামের চাপিয়ে দেওয়া যুদ্ধের সময়ের চেয়ে বর্তমানে ইরান অনেক বেশি শক্তিশালী এবং ইরানের সশস্ত্র বাহিনী বিভিন্ন ধরণের অস্ত্র ও সরঞ্জাম তৈরিতে স্বনির্ভরতা অর্জন করেছে। ইরানের সশস্ত্র বাহিনীর সাহসিকতা ও দৃঢ়তার প্রতি ইঙ্গিত করে তিনি বলেন, গোটা বিশ্বই দেখেছে ইরানের সদিচ্ছা ও সহযোগিতায় সিরিয়া, ইরাক ও লেবাননের জনগণ বিজয় অর্জন করেছে এবং ফিলিস্তিন ও ইয়েমেনের জনগণ আগ্রাসী ও দখলদারদের বিরুদ্ধে প্রতিরোধ চালিয়ে যাচ্ছে। ইরানের প্রেসিডেন্ট আরও বলেন, শত্রুরা এখন তাদের ২০ বছরের ব্যর্থতা ও হস্তক্ষেপের কথা স্বীকার করে আস্তে আস্তে এই অঞ্চল থেকে সরে পড়তে বাধ্য যাতে এখানকার মানুষ স্বাধীনভাবে উন্নয়ন ও অগ্রগতির পথে যাত্রা অব্যাহত রাখতে পারে। আরো পড়ুন: এছাড়া বিজয় বার্ষিকীর মিছিল ও শোভাযাত্রায় মানুষের ব্যাপক উপস্থিতির প্রশংসা করে তিনি বলেন, জনগণের ব্যাপক উপস্থিতি প্রমাণ করে শত্রুদের ষড়যন্ত্র ব্যর্থ হয়েছে এবং তারা কখনোই তাদের অশুভ লক্ষ্য হাসিল করতে পারবে না, ইরান অতীতের মতো আগামীতেও নিজের পথচলা অব্যাহত রাখবে।তথ্য সূত্র: পার্স টুডে। ইত্তেফাক/এসআর 



12269,28086
ভারতরত্ন সম্মাননা গ্রহণ করবে না ভূপেন হাজারিকার পরিবার
বিশ্ব সংবাদ
প্রকাশ : ১২ ফেব্রুয়ারি ২০১৯, ১০:৫৮
নাগরিকত্ব বিল পাশের প্রতিবাদে মরণোত্তর ভারতরত্ন সম্মান গ্রহণ না করার ঘোষণা দিয়েছে প্রখ্যাত গায়ক ভূপেন হাজারিকার পরিবার। আসামের একটি দৈনিকে ভূপেন হাজারিকার ছেলে তেজ বিষয়টি নিশ্চিত করেছেন। ভূপেনপুত্র বলেন, ‘আমি আসামের সাম্প্রতিক পরিস্থিতি সম্পর্কে ওয়াকিফহাল। সুধাকণ্ঠ ভূপেন হাজারিকা সবসময়ই অসমের মানুষের পাশে দাঁড়িয়েছেন এবং লড়াই আন্দোলন করেছেন। আমরা তাই এই সম্মান গ্রহণ করতে অস্বীকার করছি। পুত্র হিসেবে আমি জানাচ্ছি, ভারত সরকার তাকে যে মরণোত্তর সম্মান প্রদান করতে চাইছে আমরা তা গ্রহণ করব না।’আরও পড়ুন : সম্প্রতি, ভূপেন হাজারিকাসহ সাবেক রাষ্ট্রপতি প্রণব মুখার্জি ও সমাজকর্মী নানাজি দেশমুখকে ভারতরত্ন সম্মানে সম্মানিত করার কথা জানিয়েছে দেশটির সরকার। প্রজাতন্ত্র দিবসেই সেই সম্মান তুলে দেওয়া হবে জানানো হয়েছে। এরই মধ্যে নাগরিকত্ব বিলের প্রতিবাদে ভারত সরকারের দেওয়া মরণোত্তর ভারতরত্ন সম্মান গ্রহণ করবে না বলে জানাল ভূপেন হাজারিকার পরিবার। ইত্তেফাক/কেআই  



12270,28087
নতুন 'শাটডাউন' এড়ালো যুক্তরাষ্ট্র
বিশ্ব সংবাদ
প্রকাশ : ১২ ফেব্রুয়ারি ২০১৯, ১১:০৯
নতুন করে সম্ভাব্য অচলাবস্তায় আর পড়তে হল না যুক্তরাষ্ট্রকে। ডেমোক্রেট ও রিপাবলিকান আইনপ্রণেতারা মার্কিন সরকারের আরেকটি আংশিক অচলাবস্থা কাটাতে ইতিমধ্যে সীমান্ত নিরাপত্তা তহবিলের বিষয়ে একটি চুক্তিতে পৌঁছেছেন। বিবিসির খবরে বলা হয়েছে, রাজধানী ওয়াশিংটনে সোমবার রাতে ডেমোক্রেট ও রিপাবলিকানদের এক বৈঠকে চুক্তিটি হয়েছে। তবে চুক্তিতে প্রেসিডেন্ট ডোনাল্ড ট্রাম্পের ৫.৭ বিলিয়ন ডলারের বিষয়টি অন্তর্ভুক্ত নেই। এই চুক্তির মাধ্যমে ১৫ ফেব্রুয়ারির পর মার্কিন সরকারে নতুন করে অচলাবস্থায় পড়ার সংকট আপাতত কাটিয়ে উঠলো।  রিপাবলিকান সিনেটর রিচার্ড শেলবি গণমাধ্যমকে বলেছেন, আমরা একটি সমঝোতায় পৌঁছেছি।তবে চুক্তির বিষয়ে বিস্তারিত কিছু জানানো হয়নি, এতে আদৌ কি ট্রাম্প তাঁর মেক্সিকো সীমানে দেয়াল নির্মাণের জন্য অর্থ পাচ্ছে কিনা তাতে স্পষ্ট কিছু বলা হয় নি।আরো পড়ুন: মেক্সিকো সীমান্তের দেয়াল নির্মাণে অর্থ বরাদ্দ না পাওয়ায় ট্রাম্পের কারণে মার্কিন সরকারের ইতিহাসে সবচেয়ে দীর্ঘস্থায়ী টানা ৩৫ দিনের অচলাবস্থায় মুখে পড়েছিল যুক্তরাষ্ট্র।  ইত্তেফাক/এসআর 



12271,28088
ভারতের বিলাসবহুল হোটেলে অগ্নিকাণ্ডে নিহতের সংখ্যা বেড়ে ১৭
বিশ্ব সংবাদ
প্রকাশ : ১২ ফেব্রুয়ারি ২০১৯, ১১:৩৬
ভারতের রাজধানী দিল্লিতে এক বিলাসবহুল হোটেলে ভয়াবহ অগ্নিকাণ্ডে ক্রমশ বাড়ছে মৃতের সংখ্যা। অগ্নিকাণ্ডে এখন পর্যন্ত ১৭ জনের নিহতের খবর পাওয়া গেছে। মঙ্গলবার এ অগ্নিকাণ্ডের ঘটনা ঘটে। খবর এনডিটিভির।প্রতিবেদনে বলা হয়েছে, দিল্লির করোল বাগের হোটেল অর্পিত প্যালেসে আজ ভোর ৪টা নাগাদ আগুন লাগে। দমকলের ২৬টি ইঞ্জিন আগুন নেভাতে কাজ করে। সকাল ৭ টা নাগাদ আগুন নিয়ন্ত্রণে আসে বলে খবরে বলা হয়েছে।প্রত্যক্ষদর্শীদের মোবাইলে ধারণকৃত ভিডিও রেকর্ডে দেখা যায়, পাঁচতলা বিল্ডিং থেকে আগুন ও ধোঁয়া বেরিয়ে ছেয়ে গেছে চতুর্দিক।পুলিশ জানায়, অন্তত ৩৫ জনকে ঘটনাস্থল থেকে উদ্ধার করে সেখানকার স্থানীয় রাম মনোহর লোহিয়া হাসপাতালে নিয়ে যাওয়া হয়েছে। এদের মধ্যে অনেকের অবস্থা আশঙ্কাজনক। ধোঁয়ায় শ্বাসরোধ হয়েই বেশিরভাগ মানুষের মৃত্যু হয়েছে বলে পুলিশ সূত্রে জানানো হয়েছে।নিহতদের মধ্যে এক শিশু ও নারী আগুন থেকে বাঁচতে হোটেলের জানালা দিয়ে লাফ দিতে গিয়ে মারা যায়। হোটেলটির ৬৫টি কক্ষে অন্তত ১৫০জন ঘুমাচ্ছিলেন। আরো পড়ুন: প্রাথমিক তদন্তে দমকল বাহিনী অনুমান করছে শর্টসার্কিট থেকেই এই আগুন লেগেছে। হোটেলটির প্রায় ৪০টি রুম সম্পূর্ণ ভস্মীভূত হয়েছে।ইত্তেফাক/এসআর 



12272,28089
গোদাগাড়ীতে মাদক ব্যবসায়ীর গুলিবিদ্ধ লাশ উদ্ধার
সারাদেশ
প্রকাশ : ১২ ফেব্রুয়ারি ২০১৯, ১২:০৬
রাজশাহীর গোদাগাড়ীতে মতিউর রহমান মতি (৪০) নামে এক মাদক ব্যবসায়ীর গুলিবিদ্ধ লাশ উদ্ধার করেছে পুলিশ। মঙ্গলবার সকাল ৭টার দিকে উপজেলার মোহনপুর ইউনিয়নের দিগরাম ঘুন্টি সাফিনা পার্ক সংলগ্ন ধান ক্ষেত থেকে তার লাশ উদ্ধার করা হয়।মতিউর রহমান মতি গোদাগাড়ী পৌর এলাকার মাদারপুর রেলবাজার খেয়াঘাট এলাকার মৃত সৈয়দ আলীর ছেলে। মতি থানা পুলিশের তালিকাভুক্ত মাদক ব্যবসায়ী।গোদাগাড়ী মডেল থানার অফিসার ইনচার্জ (ওসি) জাহাঙ্গীর আলম জানান, মতিউর রহমান মতি দীর্ঘদিন ধরে নিজকে আইন শৃংখলা বাহিনীর সোর্স পরিচয় দিয়ে চাঁদাবাজি, ইয়াবা, হেরোইনসহ বিভিন্ন মাদক ব্যবসা করে আসছিল। মাদক ব্যবসায়ীদের অভ্যন্তরীণ দ্বন্দ্বের কারণে তার মৃত্যু হতে পারে।আরো পড়ুন : ভারতের বিলাসবহুল হোটেলে অগ্নিকাণ্ডে নিহতের সংখ্যা বেড়ে ১৭তিনি আরো জানান, ময়নাতদন্তের জন্য লাশ রাজশাহী মেডিকেল কলেজ হাসপাতাল (রামেক) মর্গে পাঠানো হয়েছে। উদ্ধারকৃত লাশের বিভিন্ন স্থানে গুলিসহ আঘাতের চিহ্ন রয়েছে। পুলিশ এ ঘটনায় তদন্ত করছে।ইত্তেফাক/ইউবি



12273,28090
জেল থেকে পালাতে গিয়ে ছাঁদ ভেঙে পড়লো কয়েদি!
বিশ্ব সংবাদ
প্রকাশ : ১২ ফেব্রুয়ারি ২০১৯, ১২:১০
পুলিশের হেফাজত থেকে পালাতে গিয়ে অনেকটা হাস্যকরভাবে আবার পুলিশের হাতে ধরা পড়েছে এক কয়েদি। এমন ঘটনা ঘটেছে যুক্তরাষ্ট্রে।বিবিসির খবরে জানা যায়, পুলিশের হেফাজত থেকে পালাতে গিয়ে ছাঁদ ভেঙে পড়ে যায় এক কয়েদি। অভিযুক্ত ওই কয়েদির নাম ব্লেজ আয়ারস। তাকে জেলে থেকে তার নিজস্ব সেলে নিয়ে যাওয়ার সময় তিনি পালাতে যান। প্রহরীরা তাকে সেখানকার মেডিকেল রুম পর্যন্ত ধাওয়া করে নিয়ে যায়। এসময় ব্লেজ দ্রুত সিলিংয়ে গা ঢাকা দেয়। এরপর হুট করে ছাঁদ ভেঙে পড়ে যায় ব্লেজ।  আরো পড়ুন: সেখানকার দায়িত্বরত পুলিশ ব্লেজ আয়ারসের বিরুদ্ধে জেল থেকে পালানোসহ অপরাধমূলক কর্মকাণ্ডের অভিযোগ এনেছে।ইত্তেফাক/এসআর 



12274,28091
নাইজেরিয়ায় নির্বাচন পূর্ব সহিংসতায় নিহত ৫
বিশ্ব সংবাদ
প্রকাশ : ১২ ফেব্রুয়ারি ২০১৯, ১২:২৫
নাইজেরিয়ার প্রধান দুই রাজনৈতিক দলের সমর্থকদের মধ্যে সংঘর্ষে পাঁচজন নিহত হয়েছে। দেশটির সাধারণ নির্বাচনের মাত্র একদিন আগে এ ঘটনা ঘটলো। সোমবার দেশটির পুলিশ একথা জানায়। খবর এএফপি’র। ডেল্টা রাজ্য পুলিশ মুখপাত্র অ্যান্ড্রিউ আনিয়ামাকা বলেন, তেল সমৃদ্ধ নগরীর কাছে এফুরুন এলাকার একটি অ্যাপার্টমেন্টে রোববার তাদেরকে গুলি করে হত্যা করা হয়। তারা সকলেই ক্ষমতাসিন অল প্রগ্রেসিভ কংগ্রেস (এপিসি)’র সদস্য।আনিয়ামাকা বলেন, ‘প্রতিশোধমূলক হামলা চালিয়ে তাদেরকে হত্যা করা হয়েছে বলে ধারণা করা হচ্ছে। ওই এলাকার বিরোধী রাজনৈতিক দলের সমর্থকরা এটা ঘটাতে পারে বলে সন্দেহ করা হচ্ছে।’আরো পড়ুন: তিনি আরো জানান, রবিবার মধ্যরাতের আগ মুহূর্তে ওই অ্যাপার্টমেন্ট ভবনে বন্দুকধারীরা হামলা চালালে তারা নিহত হয়। তিনি বলেন, ‘তবে বর্তমানে ওই এলাকা শান্ত রয়েছে।’    ইত্তেফাক/এসআর 



12275,28092
প্রধানমন্ত্রী চাইলেই মুক্তি পাবেন খালেদা জিয়া: রিজভী
রাজনীতি
প্রকাশ : ১২ ফেব্রুয়ারি ২০১৯, ১২:৪১
বিএনপির জেষ্ঠ্য যুগ্ম-মহাসচিব রুহুল কবির রিজভী বলেছেন, ‘সবাই জানে যে প্রধানমন্ত্রীই সবকিছু নিয়ন্ত্রণ করেন। তিনি চাইলেই খালেদা জিয়া মুক্তি পাবেন।’‘খালেদা জিয়ার মুক্তির বিষয়টি আদালতের ওপর নির্ভর করছে, এতে প্রধানমন্ত্রীর কোনো হাত নেই’, তথ্যমন্ত্রীর এমন বক্তব্যর জবাবে মঙ্গলবার নয়াপল্টনে দলীয় কেন্দ্রীয় কার্যালয়ে এক সংবাদ সম্মেলনে তিনি এ কথা বলেন।রিজভী অভিযোগ করেন, খালেদা জিয়ার অসুস্থতা আরো বেড়েছে। তার সুচিকিত্সার কোনো ব্যবস্থা নেয়া হয়নি। তাকে না দেয়া হচ্ছে মুক্তি, না সুচিকিৎসা।এ সময় কারাবন্দী খালেদা জিয়া, গিয়াস উদ্দিন কাদের চৌধুরী, শামসুর রহমান শিমুল বিশ্বাস, হাবিব-উন নবী সোহেল, সুলতান সালাউদ্দিন টুকু, আসলাম চৌধুরী, ফজলুল হক মিলনসহ হাজারো নেতাকর্মীর মুক্তির দাবি করা হয়। সংবাদ সম্মেলনে বিএনপি নেতা সাহিদা রফিক, শওকত মাহমুদ, আব্দুস সালাম আজাদ, মুনীর হোসেন, রফিক হাওলাদার, আব্দুল খালেক প্রমুখ উপস্থিত ছিলেন।ইত্তেফাক/এএম



12276,28093
টেকনাফে ৬ রোহিঙ্গা উদ্ধার, ৫ দালাল আটক
সারাদেশ
প্রকাশ : ১২ ফেব্রুয়ারি ২০১৯, ১২:৫২
কক্সবাজারের টেকনাফে বিজিবি সদস্যরা অভিযান চালিয়ে অবৈধভাবে মালয়েশিয়া যাওয়ার পথে ৬ জন রোহিঙ্গা নাগরিক উদ্ধার ও সন্দেহভাজন ৫ দালালকে আটক করেছে।মঙ্গলবার ভোর ৬টার দিকে গোপন সংবাদের ভিত্তিতে টেকনাফ-২ বিজিবি ব্যাটালিয়নের খুরেরমুখ অস্থায়ী চেকপোস্টের হাবিলদার মো. তাজুল ইসলামের নেতৃত্বে একটি দল মহেশখালীয়া পাড়ায় অভিযান চালায়। এ সময় নৌকায় উঠার সময় এক দালাল ও চার রোহিঙ্গা নাগরিককে আটক করে বিজিবি।অন্যদিকে সদর ব্যাটালিয়নের টহল দল সকাল সাড়ে ৭টায় টেকনাফের মাঠপাড়ায় অভিযান চালিয়ে মো. এখলাসের পুত্র মো. মুন্নাসহ তিন দালাল ও দুই রোহিঙ্গা নারীকে আটক করে।আরো পড়ুন : গোদাগাড়ীতে মাদক ব্যবসায়ীর গুলিবিদ্ধ লাশ উদ্ধারঅন্য দালালেরা হলো- টেকনাফ সদরের মহেশখালীয়া পাড়ার বশির আহমদের পুত্র মো. মনির (২৭), মো. নুরুল আবছার (৩৫), শাহপরীর দ্বীপ মিস্ত্রী পাড়ার ওলি আহমদের পুত্র মো. ইউনুস (৩২) ও দক্ষিণ পাড়ার মৃত নজির আহমদের পুত্র মো. আমিন (৪৯)।আটক দালালদের বিরুদ্ধে আইনী পদক্ষেপ গ্রহণ শেষে টেকনাফ থানায় হস্তান্তর এবং উদ্ধারকৃত রোহিঙ্গাদের স্ব স্ব ক্যাম্পে প্রেরণ করা হয়েছে।  ইত্তেফাক/ইউবি



12277,28094
প্রকাশ পেল মীর ইশতিয়াকের ‘প্রথম উপহার’ (ভিডিও)
বিনোদন
প্রকাশ : ১২ ফেব্রুয়ারি ২০১৯, ১২:৫৪
ভালোবাসা দিবস উপলক্ষে প্রকাশ পেল বিস্ক ক্লাব নিবেদিত মীর ইশতিয়াকের স্বল্পদৈর্ঘ্য চলচিত্র ‘প্রথম উপহার’। গল্পটি লিখেছেন সুমাইয়া সারাহ মিষ্টি। এতে অভিনয় করেছেন তাঞ্জিন তিশা এবং রকিব উদ্দিন।   ‘প্রথম উপহার’ স্বল্পদৈর্ঘ্য চলচিত্রে একটি গানও রয়েছে। যেখানে কণ্ঠ দিয়েছেন চিরকুটের জাহিদ নিরব। তুষার রাহমানের কথায় গানটির সুর করেছেন জাহিদ নিরব নিজেই। ‘প্রথম উপহার’ প্রসঙ্গে তাঞ্জিন তিশা বলেন, 'গল্পটা যখন প্রথম আমার কাছে আসে আমি নিজেই খুব ইমোশনাল হয়ে পড়ি, সাথে সাথে ইশতিয়াক ভাইকে বলি এই গল্পটা আমি করতে চাই। গল্পটি  মাথায় রেখে এক কথায় অসাধারন একটি ফিল্ম তৈরি করেছেন ইশতিয়াক ভাই।গল্পে আমার সাথে রকিব উদ্দিন ছাড়াও সাথে ছিল আরও ৭জন আর্টিস্ট এরা সবাই দুর্দান্ত অভিনয় করেছেন। আশা করি চলচিত্রটি সবার ভালো লাগবে, বিশেষ করে মেয়েদের।'ভিডিও প্রসঙ্গে নির্মাতা মীর ইশতিয়াক বলেন, 'চেষ্টা করেছি ভিন্ন কিছু করার। তাঞ্জিন তিশা, রকিব এবং সবাই অসাধারন পারফর্ম করেছেন। আমি মনে করি সুন্দর একটি ফিল্ম দর্শকদের উপহার দিতে পেরেছি।' জাগো এন্টারটেইনমেন্টের ব্যানারে ইউটিউবে ৯ ফেব্রুয়ারি ফিল্মটি প্রকাশ পায়। মাত্র ১২ঘন্টায় ভিডিওটি দেখেছেন ২ লক্ষাধিক  মানুষ।ইত্তেফাক/এসআর 



12278,28095
পাকিস্তানে পৌঁছল সৌদি যুবরাজের 'রহস্যময়' পাঁচ ট্রাক
বিশ্ব সংবাদ
প্রকাশ : ১২ ফেব্রুয়ারি ২০১৯, ১৩:৪০
চলতি সপ্তাহে পাকিস্তান সফর করবেন সৌদি যুবরাজ মোহাম্মদ বিন সালমান। এ সফরে দুই দেশের মধ্যে ১০ বিলিয়ন মার্কিন ডলারের বাণিজ্য ও বিনিয়োগ চুক্তি সাক্ষরিত হবে। ইতিমধ্যে যুবরাজ সালমানের ব্যক্তিগত সরঞ্জামবাহী পাঁচটি 'রহস্যময়' ট্রাক ইসলামাবাদে পৌঁছেছে। খবর এনডিটিভির। নিরাপত্তাজনিত কারণে সৌদি যুবরাজের সফরের তারিখ আনুষ্ঠানিকভাবে জানানো হয়নি।  বার্তা সংস্থা ডনের বরাত দিয়ে এনডিটিভি জানিয়েছে ওই পাঁচ ট্রাকে যুবরাজের ব্যায়ামের সরঞ্জাম, ফার্নিচেয়ার ও ব্যক্তিগত কাজে ব্যবহারের জন্য অন্যান্য জিনিস রয়েছে। ওই পাঁচটি ট্রাকে ‘অন্য কিছুও’ থাকতে পারে বলে খবরে বলা হয়েছে। এছাড়া যুবরাজের ব্যক্তিগত নিরাপত্তা দল ও সৌদি গণমাধ্যমের প্রতিনিধিরা ইসলামাবাদে পৌঁছেছেন। খবরে বলা হয়েছে, যুবরাজ সালমান পাকিস্তানের প্রধানমন্ত্রী ইমরান খানের বাসভবনে অবস্থান করবেন। তবে তাঁর সফরসঙ্গীদের জন্য ইসলামাদের শীর্ষ দুইটি হোটেল বুক করা হয়েছে।  আরো পড়ুন: ২ দিনের সফরে সালমান পাকিস্তানের প্রধানমন্ত্রী ছাড়াও দেশটির শীর্ষস্থানীয় সরকারি কর্মকর্তা ও সামরিক নেতাদের সঙ্গে বৈঠক করবেন। ইত্তেফাক/এসআর  



12279,28096
ছোট বিমানে ভয়, ছয় ঘণ্টায় নেপিয়ারে মাশরাফি-তামিম
খেলা
প্রকাশ : ১২ ফেব্রুয়ারি ২০১৯, ১৩:৪০
ছোট বিমানে উড়ালে ভয়। তাই এক ঘণ্টার বিমান পথের পরিবর্তে ছয় ঘণ্টায় সড়ক পথে গন্তব্যে। এমনটিই ঘটেছে বাংলাদেশের ওয়ানডে অধিনায়ক মাশরাফি বিন মর্তুজা ও মারকুটে ওপেনার তামিম ইকবালের ক্ষেত্রে। বুধবারের ম্যাচকে সামনে রেখে অকল্যান্ড থেকে নেপিয়ারে এভাবেই পৌছান তারা। নিউজিল্যান্ডের স্থানীয় গণমাধ্যমে স্টাফ কো-তে এমন সংবাদ এসেছে। ওই প্রতিবেদনে বলা হয়, এর আগে অনেকবার নিউজিল্যান্ডের অভ্যন্তরীণ রুটে বিমানে ভ্রমণ করেছেন তামিম। কিন্তু এবারের বিমানটি ছোট মনে হওয়ায় তাতে চড়তে রাজি হননি তামিম।  এবার নিউজিল্যান্ড সফরে কয়েক ভাগে বিভক্ত হয়ে নিউজিল্যান্ড গিয়েছে বাংলাদেশ দল। তার মধ্যে সবশেষ বুধবার মাশরাফি ও তামিম সেদেশে যান। সোমবার রাতে অকল্যান্ড থেকে তারা নেপিয়ারে যান। সেখানেই আগামীকাল বুধবার সকাল সাতটায় দু’দলের মধ্যে প্রথম ওয়ানডে ম্যাচ শুরু হবে। তামিম ও মাশরাফি দুজনই নিউজিল্যান্ডে একমাত্র প্রস্তুতি ম্যাচ খেলতে পারেনি। আরও পড়ুন: তামিম-মাশরাফি ভয় পেলেও তাদের অন্য দুই সঙ্গী রুবেল হোসেন ও মোহাম্মদ সাইফউদ্দিন উড়োজাহাজে করেই নেপিয়ার যান।ইত্তেফাক/কেআই 



12280,28097
যশোর বোর্ডের আইসিটি বিষয়ের প্রশ্নপত্রে ভুল, পরীক্ষা বাতিল
সারাদেশ
প্রকাশ : ১২ ফেব্রুয়ারি ২০১৯, ১৩:৪৯
বিজি প্রেসের মুদ্রণজনিত ক্রটির কারণে যশোর বোর্ডের আইসিটি বিষয়ের নৈর্ব্যক্তিক পরীক্ষা বাতিল করা হয়েছে। মঙ্গলবার এ পরীক্ষা অনুষ্ঠিত হয়। পরীক্ষার নৈর্ব্যক্তিক অংশের প্রশ্নপত্র বিতরণের পর এই ত্রুটি পরিলক্ষিত হয়। এরপর বোর্ড কর্তৃপক্ষ নৈর্ব্যক্তিক অংশের পরীক্ষা বাতিলের ঘোষণা দেয়। একই কারণে আগামীকালের ক্যারিয়ার শিক্ষা বিষয়ের পরীক্ষাও বাতিল হওয়ার শংকা দেখা দিয়েছে।যশোর শিক্ষা বোর্ডের চেয়ারম্যান প্রফেসর মোহাম্মদ আব্দুল আলীম জানিয়েছেন, তথ্য ও যোগাযোগ প্রযুক্তি বিষয়ের প্রশ্নপত্রের প্রথম পাতা ঠিক থাকলেও দ্বিতীয় পাতায় ছাপা ছিল ক্যারিয়ার শিক্ষা বিষয়ের প্রশ্ন। পরীক্ষা শুরু হওয়ার কিছু সময়ের মধ্যেই বিষয়টি নিশ্চিত হন শিক্ষক ও শিক্ষার্থীরা। এরপরই তা বোর্ড কর্তৃপক্ষকে জানানো হয়। পরবর্তীতে ঊর্ধ্বতন কর্তৃপক্ষকে জানিয়ে আজকের পরীক্ষাটি স্থগিত করা হয়।আরো পড়ুন : ছোট বিমানে ভয়, ছয় ঘণ্টায় নেপিয়ারে মাশরাফি-তামিমযশোর মাধ্যমিক ও উচ্চ মাধ্যমিক শিক্ষাবোর্ডের পরীক্ষা নিয়ন্ত্রক মাধব চন্দ্র রুদ্র জানিয়েছেন, যশোর বোর্ডের আইসিটি বিষয়ের নৈর্ব্যক্তিক পরীক্ষা বাতিল করা হয়েছে। বিজি প্রেসের মুদ্রণজনিত ত্রুটির কারণে এ সিদ্ধান্ত নেয়া হয়েছে। এই পরীক্ষার বিষয়ে পরবর্তীতে বিজ্ঞপ্তির মাধ্যমে জানিয়ে দেয়া হবে।শিক্ষার্থীরা জানান, আইসিটি বিষয়ের নৈর্ব্যক্তিক পরীক্ষার প্রশ্নপত্র প্রদানের পর তারা দেখতে পায় প্রশ্নে আইসিটি বিষয়ের পাশাপাশি ক্যারিয়ার শিক্ষার প্রশ্নও রয়েছে। বিষয়টি তারা হল পরীক্ষকদের জানান। এরপর বিষয়টি বোর্ড কর্তৃপক্ষের নজরে আসলে পরীক্ষা বাতিল করা হয়।ইত্তেফাক/ইউবি



12281,28098
মাদক ও অস্ত্র মামলার তদন্ত শেষ করতে হবে ৩০ দিনে
জাতীয়
প্রকাশ : ১২ ফেব্রুয়ারি ২০১৯, ১৩:৫৩
মাদক ও অস্ত্র মামলার তদন্ত ৩০ দিনের মধ্যে শেষ করার নির্দেশনা দিয়েছে হাইকোর্ট। উক্ত সময়ের মধ্যে তদন্ত সম্পন্ন করতে না পারলে সংশ্লিষ্ট আদালতে এ বিষয়ে তদন্তকারী কর্মকর্তাকে ব্যাখ্যা দিতে হবে। বিচারপতি জাহাঙ্গীর হোসেন ও বিচারপতি মো. রিয়াজউদ্দিন খানের সমন্বয়ে গঠিত হাইকোর্টের ডিভিশন বেঞ্চ আজ মঙ্গলবার এ আদেশ দেন।এছাড়া মাদক ও অস্ত্র মামলার তদন্ত তদারকিতে মনিটরিং সেল গঠনের নির্দেশ দিয়েছে হাইকোর্ট। পুলিশের আইজি ও সকল এসপিকে এ আদেশ বাস্তাবায়ন করতে নির্দেশ দেয়া হয়েছে। নরওয়ে প্রবাসী ড. নুরুল ইসলাম শেখকে মাদক মামলায় চার সপ্তাহের আগাম জামিন দিয়ে হাইকোর্ট বেঞ্চ এসব আদেশ দেন।একইসঙ্গে ওই প্রবাসীকে মাদক মামলায় ফাঁসানোর চেষ্টার কারণে গাজীপুরের জয়দেবপুর থানার এসআই মো. আব্দুল হালিমকে ওই থানা থেকে দুই সপ্তাহের মধ্যে প্রত্যাহারের জন্য গাজীপুরের এসপিকে নির্দেশ দেয়া হয়েছে। এছাড়াও ওই এসআইকে ভবিষ্যতে এ ধরণের কর্মকান্ডের বিষয়ে সতর্ক করে দিয়েছে আদালত।আদালতে নুরুল ইসলাম শেখের জামিন আবেদনের পক্ষে শুনানিতে ছিলেন অ্যাডভোকেট ফারুক আলমগীর চৌধুরী। আর এসআই আব্দুল হালিমের পক্ষে ছিলেন ডেপুটি অ্যাটর্নি জেনারেল জাহিদ সারওয়ার কাজল।জানা যায়, ২০১৮ সালের ২৯ নভেম্বর এসআই মো. আব্দুল হালিমের নেতৃত্বে একদল পুলিশ দশ পিস ইয়াবাসহ রাজু আহমেদ নামে এক ব্যাক্তিকে গ্রেফতার করে। পরে রাজু আহমেদের স্বীকারোক্তির ভিত্তিতে নরওয়ে প্রবাসী নুরুল ইসলাম সহ তিনজনকে অভিযুক্ত করা হয়। এরপর নুরুল ইসলাম ওই মামলায় আগাম জামিন চাইতে হাইকোর্টে আবেদন জানান।পরে আদালত ওই মামলার তদন্ত কর্মকর্তাকে তলব করে। তলব আদেশে হাজির হওয়ার আগেই এ মামলার তদন্ত প্রতিবেদন দেয়া হয়। ওই প্রতিবেদনে নুরুল ইসলামকে অব্যাহতি দেয়া হয়।ইত্তেফাক/এএম



12282,28099
বিএনপি ও জামায়াতের চিন্তা-চেতনা একই: সেতুমন্ত্রী
রাজনীতি
প্রকাশ : ১২ ফেব্রুয়ারি ২০১৯, ১৪:১২
আওয়ামী লীগ সাধারণ সম্পাদক এবং সড়ক পরিবহন ও সেতুমন্ত্রী ওবায়দুল কাদের বলেছেন, ‘বিএনপি জামায়াতকে কিংবা জামায়াত বিএনপিকে ছাড়বে না। বিএনপির এবং জামায়াতের চিন্তা-চেতনা অনেকটা একই।’মঙ্গলবার সচিবালয়ে মন্ত্রণালয়ের সভা কক্ষে আয়োজিত সংবাদ সম্মেলনে সাংবাদিকদের এক প্রশ্নের জবাবে তিনি এসব কথা বলেন। মন্ত্রণালয়েরর বিভিন্ন উন্নয়নসহ সমসাময়িক রাজনৈতিক বিষয় নিয়ে এই সংবাদ সম্মেলনের আয়োজন করা হয়।তিনি বলেন, ‘এটা আমার কাছে মনে হয় না যে, বিএনপি জামায়াতকে অথবা জামায়াত বিএনপিকে ছাড়বে। এটা হলেও কৌশলগত হতে পারে। তাদের চিন্তা ভাবনা, তারা যেই চেতনা ধারণ করে সেক্ষেত্রে তারা অনেক কাছাকাছি। দু’টির চেতনা একই। কোনটা উদার, আবার কোনটা উগ্রপন্থী।’তিনি আরো বলেন, ‘এটা তাদের চিন্তা-ভাবনা, যে আদর্শ ও চেতনা ধারণ করে সেখানে তারা খুব কাছাকাছি নয়? অনেক কাছাকাছি। আমি মনে করি দুটোই সামপ্রদায়িক দল।’ডাকসু নির্বাচনে বিএনপির ছাত্র সংগঠন অংশ নিচ্ছে না- এ বিষয়ে ওবায়দুল কাদের বলেন, অংশ নেবে না, এটা তারা এখনও ঘোষণা দেয়নি। দেখা যাক, মনোনয়নপত্র জমা দেয়ার এখনও তো অনেক সময় বাকি আছে। মনোনয়নপত্র জমা দেয়ার পর এ কথাটা বলা যাবে। আপাতত দাবি-দাওয়ার প্রশ্নে কিছু কিছু স্ট্যান্ড তো দলগতভাবে থাকতেই পারে।তিনি বলেন, আমার মনে হয় বিএনপির ভারপ্রাপ্ত চেয়ারপারসন তারেক রহমান এখনও যা বলবে ছাত্রদল সেটাই মেনে নেবে। ছাত্রদল তারেক রহমান অনুগত শুরু থেকেই। ভারপ্রাপ্ত চেয়ারপারসনের কথাই তারা শুনবে বলে আমি মনে করি।বিএনপি বলছে ডাকসু নির্বাচনও সরকার একতরফা ভাবে করবে- এ বিষয়ে জানতে চাইলে আওয়ামী লীগের সাধারণ সম্পাদক বলেন, ডাকসু নির্বাচনে একতরফা বা ইন্টারফেয়ারেন্সের সুযোগটা কোথায়? এখানে কি কেউ কেন্দ্র দখল করবে? এখানে কি সূক্ষ্ম কারচুপির কোনো সুযোগ আছে? কীভাবে হবে? ডাকসুর ইলেকশনে তো প্রকাশ্যে ভোটাভুটি হবে।ইত্তেফাক/এএম



12283,28100
নদী দখল-দূষণ সম্পর্কে অভিযোগ জানাতে হটলাইন চালু
জাতীয়
প্রকাশ : ১২ ফেব্রুয়ারি ২০১৯, ১৪:৩৫
যাত্রী হয়রানি এবং নদী দখল-দূষণ সম্পর্কে অভিযোগ জানাতে হটলাইন চালু করেছে বাংলাদেশ অভ্যন্তরীণ নৌপরিবহন কর্তৃপক্ষ (বিআইডব্লিউটিএ)।আজ মন্ত্রণালয়ের এক সংবাদ বিজ্ঞপ্তিতে বলা হয়, নৌপরিবহন মন্ত্রণালয়ের আওতাধীন ঢাকা নদী বন্দরে কুলি হয়রানিসহ যে কোনো প্রকার যাত্রী হয়রানি এবং বুড়িগঙ্গা, তুরাগ ও বালু নদী দখল-দূষণ সম্পর্কে যে কোনো সুনির্দিষ্ট অভিযোগ জানানোর জন্য ২৪ ঘণ্টার এ হটলাইন চালু করা হয়েছে।সোমবার রাত থেকে চালু হওয়া এ হটলাইনের নম্বার হলো: ০১৩০ ৪০০ ৪০০ ৩ এবং ০১৩০ ৪০০ ৪০০ ৬। খবর বাসসের।ইত্তেফাক/এএম



12285,28102
ধর্ষণের ঘটনায় গ্রেফতার ২ পুলিশ কর্মকর্তা ৬ দিনের রিমান্ডে
জাতীয়
প্রকাশ : ১২ ফেব্রুয়ারি ২০১৯, ১৪:৪২
মানিকগঞ্জে সাটুরিয়ায় তরুণীকে ধর্ষণের ঘটনায় গ্রেফতার দুই পুলিশ কর্মকর্তাকে ৬ দিনের রিমান্ডে দিয়েছেন আদালত। মঙ্গলবার দুপুরে মানিকগঞ্জের জুডিশিয়াল ম্যাজিস্ট্রেট আদালতের বিচারক মোহাম্মদ গোলাম সারোয়ার তাদের রিমান্ড মঞ্জুর করেন। কোর্ট ইন্সপেক্টর হাবিবুল্লাহ সরকার এ তথ্য নিশ্চিত করেছেন।বাদী পক্ষের আইনজীবী নজরুল ইসলাম বাদশা জানান, আসামি দুই পুলিশ কর্মকর্তাকে আদালতে হাজির করা হলে তাদের ১০ দিনের রিমান্ড আবেদন করা হয়। বিচারক মোহাম্মদ গোলাম সারোয়ার তাদের ৬ দিনের রিমান্ড আবেদন মঞ্জুর করেন। এ সময় আসামি পক্ষের আইনজীবী ছিলেন আবদুল মজিদ ফটো। আসামিরা হলেন, সাটুরিয়া থানার উপ-পরিদর্শক (এসআই) সেকেন্দার হোসেন ও সহকারী উপ-পরিদর্শক (এএসআই) মাজহারুল ইসলাম।এর আগে ধর্ষণের শিকার ওই তরুণী সোমবার রাতে সাটুরিয়া থানায় মামলা করেন। এ ছাড়া ধর্ষণের অভিযোগের প্রাথমিক সত্যতা পেয়েছে তদন্ত কমিটি।সংশ্লিষ্ট সূত্রে জানা গেছে, রবিবার পুলিশ সুপারের কাছে নির্যাতনের শিকার ওই তরুণীর লিখিত অভিযোগের ভিত্তিতে মানিকগঞ্জ সদর সার্কেল অতিরিক্ত পুলিশ সুপার হাফিজুর রহমান ও ডিএসবির অতিরিক্ত পুলিশ সুপার হামিদুর রহমান সিদ্দীকী সোমবার বিষয়টি নিয়ে তদন্ত করেন।তদন্তকারী এক সদস্য মানিকগঞ্জ সদর সার্কেল অতিরিক্ত পুলিশ সুপার হাফিজুর রহমান জানান, সাটুরিয়া থানার দুই পুলিশ কর্মকর্তার বিরুদ্ধে অভিযোগের বিষয় নিয়ে সোমবার তদন্ত করা হয়। তদন্ত কমিটির কাছে নির্যাতনের শিকার ওই তরুণী তার ওপর নির্যাতনের বর্ণনা দেন। দিনভর প্রাথমিক তদন্তে অভিযোগের সত্যতা মিলেছে।আরো পড়ুন : বিএনপি ও জামায়াতের চিন্তা-চেতনা একই: সেতুমন্ত্রীউল্লেখ্য, উপ-পুলিশ পরিদর্শক সেকেন্দার হোসেন আশুলিয়া থানায় কর্মরত থাকার সময় এক নারীর কাছ থেকে এক লাখ টাকা ধার নিয়ে জমি কেনেন। কথা ছিল জমি বিক্রির লাভ তাকে দেয়া হবে। কিন্তু টাকা না দিয়ে তিনি ঘুরাতে থাকেন। সাটুরিয়া থানায় বদলি হয়ে আসার পর সেকেন্দারের সঙ্গে যোগাযোগ করে ওই নারী। গত বুধবার বিকালে প্রতিবেশী এক ভাগ্নিকে নিয়ে ওই নারী সাটুরিয়া থানায় যান। এরপর সেকেন্দার টাকা দেবেন বলে তাদের সাটুরিয়া ডাকবাংলোতে যেতে বলেন। সন্ধ্যার পর সাটুরিয়া থানার এএসআই মাজহারুল ইসলামকে নিয়ে সেকেন্দার হোসেন ডাকবাংলোতে যান। সেখানে ডাকবাংলোর একটি কক্ষে দুই পুলিশ কর্মকর্তা ইয়াবা সেবন করে ও তার সঙ্গে আসা ওই তরুণীকে জোড় করে ইয়াবা সেবন করায়। দুই পুলিশ কর্মকর্তা তাকে ধর্ষণ করে বলে অভিযোগ করেন ওই তরুণী।ইত্তেফাক/ইউবি



12286,28103
খাবার পছন্দ হয়নি, বিয়েবাড়িতে ভাঙচুর অতিথিদের! (ভিডিও)
বিশ্ব সংবাদ
প্রকাশ : ১২ ফেব্রুয়ারি ২০১৯, ১৪:৪৭
যেকোন বর ও কনের কাছে  বিয়ের দিনটি বরাবরই  অনেক স্পেশাল। দুইটি পরিবারের কাছেও দিনটির গুরুত্ব অনেক। বিয়ে ঘিরে অনেক স্মৃতি জড়িত থাকে দিনটিকে নিয়ে। কিন্তু অনেক সময় বিয়ে বাড়িতেও ঘটে যায় অনাকাঙ্ক্ষিত কিছু। তেমনি একটি ঘটনা ঘটেছে ভারতে।  বিয়ের জন্য দিল্লির জনকপুরীর জনকপুরীর একটি হোটেল ভাড়া করা হয়। নিমন্ত্রিত অতিথিদের আপ্যায়নে এলাহি খাবারের ব্যবস্থা করা হবে এমনটা স্বাভাবিক। কিন্তু সেই খাবারই ছিল বিবাদের মূল।হোটেলের খাবারের পছন্দ হয়নি অতিথিদের। ম্যানেজমেন্টকে অভিযোগ জানানোর বদলে লঙ্কাকাণ্ড বাঁধিয়ে ফেলেন বর ও কনের পরিবার৷ বিয়ের আসর পরিণত হল ফাইট ক্লাবে।এমন ঘটনার একটি ভিডিও ফুটেজ ভাইরাল হয় সামাজিক যোগাযোগ মাধ্যমে। তাতে দেখা গিয়েছে হোটেল কর্মীদের মাটিতে ফেলে পেটানো হচ্ছে৷ এমনকী রান্নাঘরে গিয়ে কাঁচের থালা বাটি, জিনিসপত্র সব ভাঙচুর করা হচ্ছে।হাতজোড় করে সবাইকে শান্ত হতে বলছেন হোটেল কর্মীরা। ভারতীয় সংবাদমাধ্যমের খবরে বলা হয়েছে, ওই কনের বাড়ি বিকাশপুরীতে এবং বরের উত্তম নগর এলাকা। তবে ওই বিয়ের খাবার তালিকায় কি ছিল তা জানা যায়নি।তবে এমন ঘটনার দায়ে ইতিমধ্যে বর ও কনে পক্ষের কয়েক জনকে গ্রেপ্তার করেছে পুলিশ। ইত্তেফাক/এসআর 



12287,28104
বিজিবি-এলাকাবাসী সংঘর্ষে ২ পথচারী নিহত
সারাদেশ
প্রকাশ : ১২ ফেব্রুয়ারি ২০১৯, ১৫:০০
ঠাকুরগাঁওয়ের হরিপুর উপজেলায় বর্ডার গার্ড বাংলাদেশ (বিজিবি) সদস্যদের সঙ্গে এলাকাবাসীর সংঘর্ষে দুই পথচারী নিহত হয়েছেন বলে জানা গেছে। আজ মঙ্গলবার সকালে এ ঘটনা ঘটে।এলাকাবাসীর অভিযোগ, রহরমপুর গ্রামের মাহাবুব আলী ছয় মাস আগে একটি গরু কিনে আনেন। আজ মঙ্গলবার সকালে সেই গরু স্থানীয় যাদুরানী বাজারে বিক্রি করার জন্য বাড়ী থেকে বের হন। এ সময় বেতনা ক্যাম্পের বিজিবি সদস্যরা ভারতীয় গরু মনে করে ক্যাম্পে গরুটি নিয়ে যাওয়ার জন্য মাহাবুবের কাছ থেকে ছিনিয়ে নিতে গেলে মাহাবুবের পরিবার ও এলাকাবাসীর সাথে সংঘর্ষ বাধে। এ সময় বিজিবি সদস্যরা গুলি ছুড়লে যাদুরানী বাজারের উদ্দেশে আসা দুজন পথচারী নিহত হন। আহত হয়েছেন কমপক্ষে ১৫ জন।নিহতরা হলেন— উপজেলার রহিয়া গ্রামের নজরুল ইসলামের ছেলে নবাব উদ্দীন (২৫) ও একই গ্রামের জাহির উদ্দীনের ছেলে সাদেক আলী (৪০)। আহতরা দিনাজপুর আব্দুর রহিম মেডিকেল কলেজ ও হাসপাতালে চিকিত্সাধীন।আরো পড়ুন : নদী দখল-দূষণ সম্পর্কে অভিযোগ জানাতে হটলাইন চালুহরিপুর উপজেলা স্বাস্থ্য কমপ্লেক্সের আবাসিক মেডিকেল অফিসার ডা. আব্দুস সামাদ বলেন, ১৫ জনের শরীর থেকে গুলি বের করে প্রাথমিক চিকিত্সা দেয়া হয়েছে। পরে তাদের উন্নত চিকিত্সার জন্য দিনাজপুর আব্দুর রহিম মেডিকেল কলেজ ও হাসপাতালে পাঠানো হয়েছে।হরিপুর থানার ওসি আমিরুজ্জামান ঘটনার সত্যতা নিশ্চিত করে বলেন, পরিস্থিতি নিয়ন্ত্রণে এসেছে। এলাকায় অতিরিক্ত পুলিশ মোতায়েন করা হয়েছে।ইত্তেফাক/এএম



12289,28106
ভেনেজুয়েলার সংকট সমাধানে জাতিসংঘ মহাসচিবের প্রস্তাব
বিশ্ব সংবাদ
প্রকাশ : ১২ ফেব্রুয়ারি ২০১৯, ১৫:২৬
জাতিসংঘ মহাসচিব অ্যান্টোনিও গুতেরেস সোমবার ভেনেজুয়েলার সংকট নিরসনে আবারো মধ্যস্থতার প্র্রস্তাব দিয়েছেন। দেশটির পররাষ্ট্রমন্ত্রীর সঙ্গে এক বৈঠককালে তিনি এ প্রস্তাব দেন। খবর বার্তা সংস্থা এএফপি’র। কারাকাসের অনুরোধে নিউইয়র্কে গুতেরেস ভেনিজুয়েলার পররাষ্ট্রমন্ত্রী জর্জ আরেয়াজার সাথে বৈঠকে বসেন।এদিকে ভেনেজুয়েলার প্রেসিডেন্ট নিকোলাস মাদুরো ও বিরোধী দলীয় নেতা হুয়ান গুয়াইদোর মধ্যকার বিরোধপূর্ণ সম্পর্কের আরো অবনতি ঘটেছে। জাতিসংঘ দক্ষিণ আমেরিকায় অবস্থিত দেশটিতে আরো রক্তপাত ও সহিংসতা এড়াতে সমঝোতার ব্যাপারে আন্তরিক হতে উভয়পক্ষের প্রতি আহ্বান জানিয়েছে।জাতিসংঘের মুখপাত্র স্টিফেন ডুজ্যারিক বলেন, ‘ভেনেজুয়েলার জনগনের মঙ্গলের জন্য চলমান বিরোধ মিমাংসার ক্ষেত্রে একটি সমঝোতায় আসতে জাতিসংঘ মহাসচিব উভয়পক্ষের কাছেই তার প্রস্তাব রেখেছেন।’ গুয়াইদো গত মাসে নিজেকে ভেনিজুয়েলার অন্তর্বর্তীকালীন প্রেসিডেন্ট ঘোষণা করেন। যুক্তরাষ্ট্রসহ বিশ্বের প্রায় ৫০টি দেশ তাকে ভেনিজুয়েলার বৈধ প্রেসিডেন্ট হিসেবে স্বীকৃতি দিয়েছে। আরো পড়ুন: এদিকে রাশিয়া ও চীনসহ আফ্রিকার কয়েকটি দেশ মাদুরোর প্রতি সমর্থন জানিয়েছে। ইত্তেফাক/এসআর 



12290,28107
ছুরিকাঘাতে ভাবির মৃত্যু, চলে গেলেন আহত মাও
রাজধানী
প্রকাশ : ১২ ফেব্রুয়ারি ২০১৯, ১৫:৪৯
ঢাকার দক্ষিণখানে যুবকের ছুরিকাঘাতে ভাবির মৃত্যুর পর আহত মা-ও হাসপাতালে মারা গেলেনে। মঙ্গলবার ঢাকা মেডিকেল কলেজ হাসপাতালে হামিদা বেগম (৬০) নামে ওই মায়ের মৃত্যু হয়। দক্ষিণখানের হায়দাবাদ পিআইসি কলোনিতে এ ঘটনা ঘটে। ছেলে শফিকুলকে আটক করা যায়নি।ঢাকা মেডিকেল কলেজ হাসপাতাল পুলিশ ফাঁড়ির পরিদর্শক মো. বাচ্চু মিয়া এ খবর জানান। মৃতদেহ ঢাকা মেডিকেল কলেজের মর্গে রাখা হয়েছে।জানা গেছে, সোমবার বিকেল পাঁচটার দিকে শফিকুল সম্পত্তি লিখে দেওয়ার জন্য মাকে চাপ দিচ্ছিলেন। কিন্তু তার মা লিখে দেননি। এতে ক্ষিপ্ত হয়ে মাকে ছুরিকাঘাত করেন। এ সময় তাঁর ভাবি শারমিন আক্তার (৩৫) এগিয়ে গেলে তাকেও ছুরিকাঘাত করা হয়। পরে দুইজনকে টঙ্গী সরকারি হাসপাতালে নিয়ে যাওয়া হয়। সেখানে ভাবির মৃত্যু হয় সোমবার সন্ধ্যায়। মায়ের মৃত্যু হয় আজ মঙ্গলবার সকালে।আরও পড়ুন: নদী দখল-দূষণ সম্পর্কে অভিযোগ জানাতে হটলাইন চালুদক্ষিণখান থানার ওসি তপন চন্দ্র বিশ্বাস বলেন, এখনো মামলা হয়নি এ ব্যাপারে। নিহত হামিদার ছেলে ও নিহত শারমিনের স্বামী বিপ্লব বাদী হয়ে মামলার প্রস্তুতি নিচ্ছেন। ইত্তেফাক/এমআই 



12291,28108
সেচ লাইসেন্স থাকলেও মিলছে না বিদ্যুৎ সংযোগ, অনাবাদীর আশঙ্কা ৫ হাজার একর জমি
সারাদেশ
প্রকাশ : ১২ ফেব্রুয়ারি ২০১৯, ১৫:৫৩
শেরপুরের ঝিনাইগাতীতে সেচ কমিটির অনুমোদন পেলেও পল্লী বিদ্যুৎ বিভাগের জটিলতায় মিলছে না বিদ্যুৎ সংযোগ। এতে বোরো মৌসুমে জমিতে সেচ দিতে পারছেন না কৃষক। প্রায় ৫ হাজার একর জমি অনাবাদী থাকতে পারে বলে দাবি ক্ষতিগ্রস্ত কৃষকদের।
 
উপজেলা কৃষি বিভাগ জানায়, চলতি মৌসুমে প্রায় ১৫ হাজার হেক্টর জমিতে বোরো ধান রোপণ করার লক্ষ্যমাত্রা নির্ধারণ করা হয়েছে। এর মধ্যে প্রায় ৮ হাজার হেক্টর জমিতে বোরো রোপণ করা হয়েছে। অন্য জমিগুলো ধান রোপণের জন্য প্রস্তুত করা হচ্ছে। বিএডিসির দেওয়া তথ্য মতে, গত বছরের আবেদনসহ চলতি বোরো মৌসুমে প্রায় ১১৫টি আবেদন সেচ কমিটির কাছে আবেদন জমা দিয়ে ছিলেন কৃষকেরা। এসব আবেদনের প্রেক্ষিতে বিএডিসির কর্মকর্তাদের তদন্ত প্রতিবেদন দেখে এ উপজেলায় ৮৪টি আবেদন সেচ কমিটির অনুমোদন দেওয়া হয়েছে। তার মধ্যে কাংশা ইউনিয়নে ২৯টি সেচ কমিটির অনুমোদন মেলে। কিন্তু সেচ কমিটির অনুমোদন পেলেও মিলছে না বিদ্যুতের সংযোগ।সরেজমিনে কাংশা ইউনিয়নের কৃষক মুসা, হাবিবুর, মুক্তার, ইউনুসসহ অনেকেই জানান, আবেদন করে উপজেলা সেচ কমিটির অনুমোদন পাওয়ার পর বিদ্যুৎ সংযোগের জন্য কৃষকরা গভীর নলকূপ স্থাপন করে মাসের পর মাস অপেক্ষা করছে। তবু মিলছেনা সেচ পাম্পের বিদ্যুৎ সংযোগ। পল্লী বিদ্যুৎ অফিসে যোগাযোগ করলে কর্মকর্তাদের অসহযোগিতার কারণে কোনো ধরনের সুরাহা না পেয়ে বিপাকে আছি।
  
কৃষকরা অভিযোগ করে বলেন, ‘শুধু মাত্র পল্লী বিদ্যুতের গাফিলতির কারণেই মিলছেনা তাদের বিদ্যুৎ সংযোগ। পল্লী বিদ্যুৎ কর্তৃপক্ষ আমাদের হয়রানী করছে।’ শেরপুর পল্লী বিদ্যুৎ সমিতির জেনারেল ম্যানেজার (জিএম) মাশরুল হক খান বলেন, আবেদন গ্রহণ করা হয়েছে। আমরা ইতিমধ্যে ২০১৮ সালের আবেদন গুলোতে সংযোগ দিয়েছি। পর্যায়ক্রমে ২০১৯ সালের আবেদন গুলো সার্ভে এবং প্রক্রিয়া অনুসরণ করে বিদ্যুৎ সংযোগ দেবো। আরো পড়ুন: পাকিস্তানে পৌঁছল সৌদি যুবরাজের 'রহস্যময়' পাঁচ ট্রাকগ্রাহকদের হয়রানী করা হচ্ছে এবং আবেদন গ্রহণের সময় কোনো ধরণের রশিদ প্রদান করা হয় না এ বিষয়ে জানতে চাইলে তিনি বলেন, সার্ভে শেষে আমরা আবার ১০০ টাকার ফর্মে আবেদন নেবো।উপজেলা পরিষদের চেয়ারম্যান মো. আমিনুল ইসলাম বাদশা বলেন, এ মৌসুমে পানির স্তর নিচে নেমে যাওয়ায় কৃষকরা চরম দুর্ভোগে পড়ে। সময় মতো বিদ্যুৎ সংযোগ না পেলে শত শত একর জমি অনাবাদী থেকে যাবে। আমি এলাকার জনপ্রতিনিধি হিসেবে সরকার ও সংশ্লিষ্ট বিভাগকে দ্রুত ব্যবস্থা গ্রহণের অনুরোধ করছি।ইত্তেফাক/অনি



12292,28109
ব্রিজ আছে রাস্তা নেই
সারাদেশ
প্রকাশ : ১২ ফেব্রুয়ারি ২০১৯, ১৫:৫৫
টাঙ্গাইলের নাগরপুরে ব্রিজ নির্মাণের দেড় বছর অতিবাহিত হলেও দুপাশে মাটি ভরাটসহ সংযোগ সড়ক না থাকায় চরম দুর্ভোগে পড়েছে উপজেলার সাতটি গ্রামের হাজার হাজার মানুষ। নাগরপুর উপজেলা সদরে আসতে অতিক্রম করতে হচ্ছে উপজেলা সদর ইউনিয়নের আলোকদিয়া, আন্দিবাড়ি, পানান, পাইশানা ও ভাদ্রা ইউনিয়নের কোদালিয়া, সিংদাইর, খাগুরিয়াসহ আশে পাশের বিভিন্ন গ্রামের কয়েক হাজার মানুষকে।এলাকাবাসী জানান, আশেপাশের প্রায় ৭টি গ্রামের কয়েক হাজার মানুষ উপজেলা সদরে আসার জন্য দীর্ঘদিনের চাওয়া ছিল টাঙ্গাইল-আরিচা আঞ্চলিক মহাসড়কের নাগরপুর উপজেলার ভালকুটিয়া পাকার মাথা থেকে একটি পাকা রাস্তা ও নোয়াই নদীর উপর একটি ব্রিজ। নোয়াই নদীর উপর ব্রিজ নির্মিত হলেও দুর্ভোগ কমেনি এলাকাবাসীর। সংযোগ সড়ক নির্মিত না হওয়ায় তাদের ভোগান্তি চরম আকার ধারণ করেছে। ব্রিজ নির্মিত হলেও তারা ব্রিজ ব্যবহার করতে পারছে না। তার উপর তাদের যে পায়ে হাটার রাস্তা রয়েছে সেটিও বর্ষা মৌসুমের ছয় মাস পানিতে ডুবে থাকে।উপজেলা প্রকৌশলী অধিদপ্তর সূত্রে জানা গেছে, ২০১৬ সালে প্রায় ৩ কোটি টাকা ব্যয়ে ভালকুটিয়া থেকে আলোকদিয়া যাওয়ার পথে নোয়াই নদীর উপর ৭২.৬ মিটার ব্রিজ নির্মাণের কাজ শুরু হয়। মের্সাস দাস ট্রেডার্স নামে একটি ঠিকাদারি প্রতিষ্ঠান প্রায় ১ বছর পর ২০১৭ সালে নির্মাণ কাজ শেষ করে। ব্রিজ নির্মাণের পর ব্রিজের দুপাশে ২০০ মিটার করে মাটি ভরাট করার কথা থাকলেও মাটি ভরাট করা হয়নি। চলাচলের বিকল্প কোন রাস্তা না থাকায় ব্রিজের নিচ দিয়ে জীবনের ঝুকি নিয়ে চলাচল করছে এলাকাবাসী।রাস্তা দিয়ে চলাচলকারী চন্দনা আক্তার জানান, আগে ব্রিজ ছিল না, তখন যেভাবে নৌকায় ও কাপড় ভিজিয়ে রাস্তা পাড় হয়েছি ব্রিজ নির্মাণের পরও একই অবস্থা।নাগরপুর সদর ইউনিয়ন পরিষদের ৭ ওয়ার্ডের সদস্য মো. আলম হোসেন জানান, এলাকাবাসীর প্রাণের দাবি ছিল ব্রিজ কিন্তু ব্রিজ নির্মিত হলেও এর কোন সুফল আমরা পাচ্ছি না। রাস্তা না থাকায় রোগী, শিক্ষার্থী ও ব্যবসায়ীদের যাতায়াত দুরহ হয়ে পড়েছে। মাটি ভরাটের কাজ নিয়ে এলাকাবাসী ও ঠিকাদার প্রতিষ্ঠানের সঙ্গে জটিলতা বাধে। তারা অন্যের জমিতে বাংলা ড্রেজার লাগিয়ে বালু তুলতে গেলে জমির মালিক বাধা দেয়।এরপর ঠিকাদার প্রতিষ্ঠান মাটি ভরাট না করেই চলে যায়।আরও পড়ুন: বিজিবি-এলাকাবাসী সংঘর্ষে ২ পথচারী নিহতবিষয়টি নিয়ে নাগরপুর উপজেলা প্রকৌশলী মো. শাহীনুর আলম বলেন, ‌‘মামলা জটিলতার কারণে ঠিকাদারি প্রতিষ্ঠান কাজ শেষ করতে পারেনি। আমরা নতুন করে মাটি ভরাটের জন্য টেন্ডার আহ্বান করবো। আর পাকা রাস্তা থেকে ব্রিজ পর্যন্ত একটি রাস্তার জন্য আমরা উর্ধ্বতন কর্তৃপক্ষ বরাবর একটি প্রস্তাব পাঠিয়েছি।’ইত্তেফাক/কেকে



12293,28110
চীনা বন্দিশিবির থেকে ফিরে যা বললেন নির্যাতিত মুসলিম নারী
বিশ্ব সংবাদ
প্রকাশ : ১২ ফেব্রুয়ারি ২০১৯, ১৬:০৬
চীনে সংখ্যালঘু উইঘুর মুসলমানদের আটক রাখা ক্যাম্প থেকে ফিরে আসা নারী আইবোটা সেরিক নির্যাতনের অভিজ্ঞতা বর্ণনা করতে গিয়ে বলেন, 'ওই ক্যাম্পে আমি ৭ দিন ছিলাম। আমার মনে হয়েছে ওই কয়েকদিন আমি জাহান্নামে ছিলাম'। খবর বিবিসির।ক্যাম্প থেকে ফিরে আসা আইবোটা সেরিক বলেন, 'ওই ক্যাম্পে আমি সাতদিন ছিলাম। আমার মনে হয়েছে ওই কয়েকটা দিন আমি জাহান্নামে ছিলাম। সেখানে আমাকে হাতে হাতকড়া পড়িয়ে, পা এবং চোখ বাঁধা অবস্থায় অন্ধকার কক্ষে আটক রাখা হয়েছে। আমাকে হাত উপরের দিকে তুলতে বলে গরম পানি ঢেলে দেওয়া হতো। আমি তখন শুধু চিৎকার করতাম। এ সময় আমি অজ্ঞান হয়ে পড়তাম। আমার আর কিছু মনে পড়ে না। তারা বলতো আমরা দৈত নাগরিকরা দেশের শত্রু, বিশ্বাসঘাতক'। কাজাখ বংশোদ্ভূত ওই নারী ছাড়াও এই ক্যাম্প থেকে ফিরে আসা অন্যান্যরাও এটিকে একটি বন্দিশালা হিসেবেই অবহিত করেছেন। সেরিকের পিতা চীনের পশ্চিমাঞ্চলীয় ঝিজিয়ান প্রদেশের তেচেং এলাকার একটি মসজিদের ইমাম ছিলেন। প্রায় এক বছর আগে ২০১৮ সালের তাকে আইনশৃঙ্খলা বাহিনীর লোকজন ধরে নিয়ে যায়। এরপর থেকে তার আর কোন খোঁজ মেলেনি। দেশটির পুলিশ সেরিকের পিতাকে জিজ্ঞাসাবাদের জন্য আটক করা হয়েছে বলে দাবি করলেও গত এক বছরে তার কোন সন্ধান পাননি পরিবারের লোকজন। কাজাখস্তানের আদালত প্রাঙ্গনে পিতার একটি ছবি দেখিয়ে সেরিকা সাংবাদিকদের জানান, 'আমি জানি না আমার বাবার কী দোষ ছিল। আমার জানা মতে, আমরা এ দেশের কোন আইন ভঙ্গ করিনি'। পিতার নিখোঁজ হওয়া ও ক্যাম্পে নিজের অভিজ্ঞতার বর্ণনা করতে গিয়ে এক পর্যায়ে কেঁদে ফেলেন সেরিকা। আরও পড়ুন: ছুরিকাঘাতে ভাবির মৃত্যু, চলে গেলেন আহত মাওএদিকে মানবাধিকার কর্মীরা ক্যাম্পে আটককৃতদের বিষয়ে উদ্বেগ প্রকাশ করে বলেন, 'সেখানে আটক বন্দিরা কোন আইনি সহায়তা তো পানই না, বরং তাদের সঙ্গে পরিবার পরিজনদের দেখাও করতে দেওয়া হয়না। শুধুমাত্র মুসলমান হওয়ায় বছরের পর বছর ধরে বিনা করণে আটক করে রাখা হচ্ছে তাকে'।তবে সংখ্যালঘু উইঘুর মুসলমানদের এমন ক্যাম্পে আটকে রাখার কথা দীর্ঘদিন থেকেই অস্বীকার করে আসছে চীন। চীনা কর্মকর্তারা এটিকে বিনামূল্যে ভকেশনাল টেনিং সেন্টার বললেও এই ক্যাম্পের বিরুদ্ধে উঠেছে বিভিন্ন অভিযোগ।উল্লেখ্য, জাতিসংঘের হিসাব মতে শুধু ঝিজিয়ান প্রদেশের বন্দিশিবিরেই ১০ লাখের মতো উইঘুর ও কাজাখ বংশোদ্ভূত মুসলমান আটক রয়েছেন।ইত্তেফাক/জেডএইচডি



12294,28111
জোড়া খুনের মামলায় বিএনপি নেতা দুলু কারাগারে
সারাদেশ
প্রকাশ : ১২ ফেব্রুয়ারি ২০১৯, ১৬:১২
বিএনপির কেন্দ্রীয় সাংগঠনিক সম্পাদক ও সাবেক উপমন্ত্রী রুহুল কুদ্দুস তালুকদার দুলুকে হত্যা মামলায় জামিন আবেদন না মঞ্জুর করে কারাগারে পাঠিয়েছে নাটোরের অতিরিক্ত চিফ জুডিশিয়াল ম্যাজিস্ট্রেট। মঙ্গলবার দুপুরে অতিরিক্ত চিফ জুডিশিয়াল ম্যাজিস্ট্রেট আদালতের বিচারক মামুনুর রশিদ অ্যাডভোকেট এম রুহুল কুদ্দুস তালুকদার দুলুর জামিন আবেদন না মঞ্জুর করে কারাগারে পাঠান। নাটোর কারাগার থেকে দুলুকে কড়া নিরাপত্তার মধ্যে অতিরিক্ত চিফ জুডিশিয়াল ম্যাজিস্ট্রেট আদালতে হাজির করে পুলিশ। এসময় দুলুর আইনজীবীরা তার জামিনের আবেদন জানান। শুনানি শেষে বিচারক জামিন না মঞ্জুর করে দুলুকে গ্রেপ্তারের আদেশ দিয়ে কারাগারে পাঠানোর নির্দেশ দেন।২০১৫ সালের ১ জানুয়ারি নাটোর শহরের তেবাড়িয়া এলাকায় আওয়ামী লীগ-বিএনপির কর্মীদের সংঘর্ষে রাকিব ও রায়হান নামের দুইজন নিহত হন। ওই সময় নিহত দুইজনকে দুইদলই তাদের কর্মী বলে দাবি করেছিলো। এই ঘটনায় নিহত রাকিবের বড় ভাই মোহাম্মদ আঞ্জির বাদী হয়ে অজ্ঞাতদের বিরুদ্ধে নাটোর থানায় মামলা করেছিলেন। আরও পড়ুন: ছুরিকাঘাতে ভাবির মৃত্যু, চলে গেলেন আহত মাওমামলার তদন্তকারী কর্মকর্তা নাটোর সদর থানার উপ-পরিদর্শক খালিদ বিন তারিক ২০১৮ সালে ১৮ ডিসেম্বর এই মামলায় শোন অ্যারেস্ট দেখিয়ে গ্রেপ্তারের জন্য অতিরিক্ত চিফ জুডিশিয়াল ম্যাজিস্ট্রেট আদালতে আবেদন করেন। আদালত শুনানি শেষে এই হত্যা মামলায় দুলুর জামিন না মঞ্জুর করে তাকে গ্রেপ্তার দেখিয়ে কারাগারে পাঠায়।  ইত্তেফাক/কেকে



12296,28113
সিলিং ফ্যানের সঙ্গে গলায় ফাঁস, পা মাটিতে !
সারাদেশ
প্রকাশ : ১২ ফেব্রুয়ারি ২০১৯, ১৬:২২
সাতক্ষীরার ব্রহ্মরাজপুরে আঁখি বোস নামে এক গৃহবধূর  লাশ উদ্ধার করেছে পুলিশ। মঙ্গলবার (১২ ফেব্রুয়ারি) সকালে তার শ্বশুর বাড়িতে সিলিং ফ্যানের সঙ্গে গলায় ওড়নার ফাঁসে আঁখির লাশ ঝুলন্ত অবস্থায় ছিল।নিহতের পরিবার বলছে হত্যা।এ ঘটনায় নিহত আঁখির স্বামী অরূপ বোস, তার শ্বশুর এস.কে বোস  ও শাশুড়ি অশোকা বোসকে জিজ্ঞাসাবাদের জন্য আটক করেছে পুলিশ।সাতক্ষীরা সদর উপজেলার ব্রহ্মরাজপুর পুলিশ ফাঁড়ির উপ-পরিদর্শক (এসআই) হাসানুজ্জামান জানান, আঁখির লাশ ঝুলন্ত থাকলেও তার দুইটি পা মেঝেতে পাতানো অবস্থায় ছিল। নিহতের নাক থেকে দুর্গন্ধযুক্ত বিষাক্ত পানি বের হচ্ছিলো। দেহে কোনো আঘাতের চিহ্ন পাওয়া যায়নি। তিনি বলেন, এটি হত্যা না আত্মহত্যা তা এখনই বলা কঠিন। লাশটি ময়না তদন্তের জন্য সাতক্ষীরা সদর হাসপাতাল মর্গে পাঠানো হয়েছে। এস.আই আরো জানান, তিন বছর আগে আঁখির বিয়ে হয়েছিল।তিনি যশোর জেলার কেশবপুরের গড়ভাঙ্গা গ্রামের গোবিন্দ বসুর মেয়ে।তার স্বামী সাতক্ষীরা সদর উপজেলার ব্রহ্মরাজপুর গ্রামের জ্যোতির্বিদ এস.কে বোসের ছেলে অরূপ।আরো পড়ুন: বিএনপি ও জামায়াতের চিন্তা-চেতনা একই: সেতুমন্ত্রীনিহতের মা জোছনা বসু তার স্বজনরা জানান, আঁখির শ্বশুর-শাশুড়ি ও তার স্বামী প্রায়ই তাকে মারপিট ও নির্যাতন করতো। তারা দাবি করেন, পারিবারিক কলহের জেরে আঁখিকে জোর করে গলায় বিষ ঢেলে হত্যার পর লাশ ফ্যানে ঝুলিয়ে দেওয়া হয়েছে।সাতক্ষীরা সদর থানার ভারপ্রাপ্ত কর্মকর্তা (ওসি) মোস্তাফিজুর রহমান জানান, নিহতের পরিবারের পক্ষ থেকে এখনো কোনো অভিযোগ দেওয়া হয়নি। অভিযোগ দিলে আইনগত ব্যবস্থা নেওয়া হবে। ইত্তেফাক/অনি



12297,28114
সাতক্ষীরায় পুলিশের বিশেষ অভিযানে গ্রেপ্তার ৫৯
সারাদেশ
প্রকাশ : ১২ ফেব্রুয়ারি ২০১৯, ১৬:৩২
সাতক্ষীরা জেলা ব্যাপী পুলিশের মাদক বিরোধী বিশেষ অভিযানে এক মাদক ব্যবসায়ীসহ ৫৯ জনকে গ্রেপ্তার করেছে। উদ্ধার করা হয়েছে ইয়াবাসহ বেশ কিছু মাদকদ্রব্য। এ সময় তাদের বিরুদ্ধে ৫টি মামলা দায়ের করা হয়েছে। সোমবার সন্ধ্যা থেকে মঙ্গলবার সকাল পর্যন্ত জেলার আটটি থানার বিভিন্ন স্থানে অভিযান চালিয়ে তাদের গ্রেপ্তার করা হয়েছে। গ্রেপ্তারকৃতদের মধ্যে সাতক্ষীরা সদর থানা থেকে ১৪ জন, কলারোয়া থানা থেকে ৫ জন, তালা থানা থেকে ৭ জন, কালিগঞ্জ থানা থেকে ৮ জন, শ্যামনগর থানা থেকে ৭ জন, আশাশুনি থানা থেকে ৯ জন, দেবহাটা থানা থেকে ৪ জন ও পাটকেলঘাটা থানা থেকে ৫ জনকে গ্রেপ্তার করা হয়। আরও পড়ুন: জোড়া খুনের মামলায় বিএনপি নেতা দুলু কারাগারে সাতক্ষীরা জেলা পুলিশের বিশেষ শাখার পরিদর্শক আজম খান জানান, গ্রেপ্তারকৃদের বিরুদ্ধে মাদক ও নাশকতাসহ বিভিন্ন অভিযোগে মামলা রয়েছে।ইত্তেফাক/কেকে



12298,28115
শিশু আসামির পরিচয় প্রকাশে গণমাধ্যমকে সতর্ক করলেন হাইকোর্ট
জাতীয়
প্রকাশ : ১২ ফেব্রুয়ারি ২০১৯, ১৬:৪৬
শিশু আসামির ছবি, নাম, পরিচয়, প্রকাশ পায় বা শিশুকে চিহ্নিত করা যায়, এমন প্রতিবেদন প্রকাশে গণমাধ্যমকে সতর্ক থাকতে বলেছেন হাইকোর্ট।মঙ্গলবার একটি রিট মামলার শুনানি শেষে এ বিষয়ে জারি করা রুল নিষ্পত্তি করে বিচারপতি শেখ হাসান আরিফ ও বিচারপতি রজিক আল জলিলের হাইকোর্ট বেঞ্চ পর্যবেক্ষণসহ এ রায় দেন।রায়ে বলা হয়, শিশু আইনের মূল উদ্দেশ্য হলো কোনো মামলার বিচারের ক্ষেত্রে তাদের গোপনীয়তা রক্ষা করা, যা বিচারপূর্ব, বিচার চলা ও বিচার পরবর্তী সময় পর্যন্ত বোঝায়।রায়ে আরে বলা হয়, শিশুদের মর্যাদা বজায় রাখতে হবে, যাতে তারা সংশোধন ও পুনর্বাসনের সুযোগ পায়। তাদের পরিচয় প্রকাশ আইনত দণ্ডনীয় অপরাধ।গত বছরের ৫ নভেম্বর ডেইলি স্টারে একটি প্রতিবেদন প্রকাশ করা হয়। যার শিরোনামে ‘বয় গেটস টেন ইয়ার্স ফর কিলিং ক্লাসমেট’। প্রকাশিত প্রতিবেদনে দণ্ডিত শিশুটির পরিচয় প্রকাশ করা হয়।ইত্তেফাক/জেডএইচ



12299,28116
যৌন আকর্ষণ না থাকলে প্রেম হয় না: অঞ্জন দত্ত
বিনোদন
প্রকাশ : ১২ ফেব্রুয়ারি ২০১৯, ১৬:৪৮
'আমি বিশ্বাস করি না প্রেম প্রথম দেখায় হয়, যৌনতাটা গুরুত্বপূর্ণ। যৌন আকর্ষণ না থাকলে পার্টনারের প্রতি প্রেম হয় না'। সম্প্রতি মুক্তি পাওয়া অঞ্জন দত্তের সিনেমা 'ফাইনালি ভালোবাসা' নিয়ে কথা বলতে গিয়ে এমন মন্তব্য করেন তিনি।এর আগে গত ৮ ফেব্রুয়ারি মুক্তি পায় অঞ্জন দত্তের সিনামা 'ফাইনালি ভালোবাসা'। তিনটি প্রেমের গল্পের উপর নির্মিত এই সিনেমায় স্থান পেয়েছে অসমবয়সের প্রেম, থ্রিলার প্রেম ও সমকামী প্রেম। হঠাৎ করেই প্রেমের গল্পের উপর সিনেমা বানানো এবং এর নামকরণের পেছনের কারণ জানতে চাইলে অঞ্জন দত্ত বলেন, 'সত্যিকারের ভালোবাসাকে খুঁজে পাওয়াটা খুবই কঠিন। সবশেষে আসে ভালোবাসা। তার থেকে বড় কিছু নেই। সিনেমার এই তিনটা গল্পই ভালোবাসা খুঁজছে। এই রাইমা-অরিন্দম ও অর্জুনের গল্পটা একটু থ্রিলার। আমার ও শৌরসেনীর গল্পটা একটু মজার। অনির্বাণ ও সুপ্রভাতের গল্পটা অত্যন্ত প্যাশনেট একটা রোম্যান্টিক-মেলোড্রামাটিক গল্প। এখানে ক্রাইসিসটাই ভালোবাসা। শরীর দিয়ে শুরু হয়, তারপর তা মনে গিয়ে পৌঁছায়'।আরও পড়ুন:  সাতক্ষীরায় পুলিশের বিশেষ অভিযানে গ্রেপ্তার ৫৯সিনেমাতে ভালোবাসা ও যৌনতার বিষয়ে তিনি আরও বলেন, 'লাভ অ্যাট ফার্স্ট সাইটে আমি বিশ্বাস করি না। আমি বিশ্বাস করি না প্রেম প্রথম দেখায় হয়। প্রথম দেখায় যেটা হয় সেটা আকর্ষণ। যৌনতা গুরুত্বপূর্ণ। যৌন আকর্ষণ না থাকলে পার্টনারের প্রতি প্রেম হয় না। তবে এটা টেম্পোরারি। তারপর আস্তে আস্তে সত্যিকারের প্রেমটা হয়। যৌনতা বাদ দিয়ে ভালোবাসা হয় বলে আমার মনে হয় না। এটা নিয়ে ছবি করার আগে বিতর্ক হয়েছিল। টিমের সঙ্গে আলোচনা করেছিলাম অনেক। কিন্তু, যৌনতা শেষ কথা নয়। অ্যাডাল্ট একটা কনসেপ্ট। এটাকে ইউ সার্টিফিকেট দেওয়া হয়েছে। তাদের মনে হয়েছে এটা সবার দেখা উচিত'।ইত্তেফাক/জেডএইচডি



12300,28117
ঠাকুরগাঁওয়ে বিজিবি-এলাকাবাসী সংঘর্ষে নিহত ৩, গুলিবিদ্ধ ১৫
সারাদেশ
প্রকাশ : ১২ ফেব্রুয়ারি ২০১৯, ১৬:৫৭
ঠাকুরগাঁওয়ের হরিপুরে গরু জব্দ করা নিয়ে সংঘর্ষের মধ্যে বিজিবির গুলিতে তিনজন নিহত হয়েছে বলে জানিয়েছে পুলিশ।হরিপুর থানার ওসি মো. আমিরুজ্জামান জানান, মঙ্গলবার বেলা সাড়ে ১২টার দিকে উপজেলার গফুয়া ইউনিয়নের বহরমপুর গ্রামে এ ঘটনায় অন্তত ১৫ জন আহত হয়েছেন।নিহতরা হলেন- গফুয়া ইউনিয়নের রুইয়া গ্রামে নজরুল ইসলামের ছেলে নবাব (৩০) ও জহিরুলের ছেলে সাদেক মিয়া (৪০) এবং বহরমপুর গ্রামের নূর ইসলামের ছেলে এসএসসি পরীক্ষার্থী জয়নাল।ওসি বলেন, সংঘর্ষের খবর পেয়ে পুলিশ দ্রুত ঘটনাস্থলে যায়। সেখানে গুলিবিদ্ধ লাশ পড়ে থাকতে দেখা যায়। পুলিশ যাওয়ার পর বিজিবি সদস্যরা সেখান থেকে চলে যায়।ঘটনাস্থলে গিয়ে দেখা যায়, এলাকাবাসী লাশ ঘিরে বিক্ষোভ করছে এবং ঘটনার জন্য দায়ী বিজিবি সদস্যদের শাস্তি দাবি করছেন।স্থানীয়দের সঙ্গে কথা বলে জানা যায়, বহরমপুর গ্রামের এক ব্যক্তি সকালে গরু নিয়ে যাদুরানী বাজারের উদ্দেশে বের হন বিক্রি করার জন্য। ওই গরু পাচার করে আনা হয়েছে সন্দেহে বেতনা ক্যাম্পের বিজিবি সদস্যরা তা জব্দ করতে গেলে এলাকাবাসীর সঙ্গে সংঘর্ষ বাঁধে।অন্যদিকে বিজিবি কর্মকর্তারা বলছেন, ভারতীয় গরু আটক করায় সশস্ত্র চোরাকারবারিরা হামলা করলে তারা গুলি চালাতে বাধ্য হন। ঠাকুরগাঁও ৫০ বিজিবি ব্যাটালিয়নের অধিনায়ক লেফটেন্যান্ট কর্নেল তুহিন মো. মাসুদ সেলিম বলেন, ‘ওগুলো ভারতীয় গরু। সংঘবদ্ধ চোরাকারবারিরা কোনো এক সময় সেগুলো নিয়ে এসেছিল। তারা বাজারে নিয়ে যাওয়ার সময় সীমান্তের দুই কিলোমিটার ভেতরে আমাদের টহল দল তাদের ধরে। গরুগুলো বিওপিতে নেওয়ার সময় দুই তিনশ লোক ধারালো অস্ত্র নিয়ে হামলা চালায়’।আরও পড়ুন: চীনা বন্দিশিবির থেকে ফিরে যা বললেন নির্যাতিত মুসলিম নারী “আমরা প্রথমে ঠেকানোর চেষ্টা করেছি। তাতে আমাদের অস্ত্র ক্ষতিগ্রস্ত হয়েছে, কয়েকজন আহত হয়েছে। আমরা স্থানীয় জনপ্রতিনিধিদের দিয়েও বোঝানোর চেষ্টা করেছি। কিন্তু পরিস্থিতি নিয়ন্ত্রণে না আসায় আমরা গুলি করতে বাধ্য হই’। এদিকে গুলিতে হতাহতের খবর পেয়ে জেলা প্রশাসক কে এম কামরুজ্জামান সেলিম দুপুরে বহরমপুর গ্রামে যান।ঘটনাস্থলে তিনি সাংবাদিকদের বলেন, ‘চোরাই গরু ঢুকেছে সন্দেহে বিজিবি অভিযান চালায়। এ সময় তারা বেশ কয়েকটি গরু জব্দ করে। তখন গ্রামবাসীর সঙ্গে বিজিবির সংঘর্ষ বাঁধে এবং গুলিতে হতাহতের ঘটনা ঘটে’।এ ঘটনায় জেলা প্রশাসন একটি তদন্ত কমিটি করেছে জানিয়ে তিনি বলেন, ‘প্রতিবেদন পেলে সে অনুযায়ী ব্যবস্থা নেওয়া হবে’।ইত্তেফাক/এমআই



12301,28118
মঈন আবদুল্লাহর ‘সিনেমা হলে তালা’
অন্যান্য
প্রকাশ : ১২ ফেব্রুয়ারি ২০১৯, ১৭:০৩
সারাদেশের সিনেমা হলের অতীত ও বর্তমান চালচিত্র নিয়ে প্রথমবারের মতো প্রকাশিত হয়েছে পূর্ণাঙ্গ গবেষণামূলক গ্রন্থ ‘সিনেমা হলে তালা’।সাংবাদিক মঈন আবদুল্লাহর লেখা এ বইটিতে থাকছে বাংলাদেশের বর্তমান সিনেমা হলগুলোর সার্বিক চিত্র, বাণিজ্যিক ভেতর-বাহিরের গল্প, চলচ্চিত্রের দুর্দিনের কথা। তুলে ধরা হয়েছে দেশিয় চলচ্চিত্রের সংকটময় সময়ে একের পর এক বন্ধ হয়ে যাওয়া সিনেমা হলগুলোর প্রেক্ষাপট।দেশিয় সংস্কৃতির আঁতুড়ঘর সিনেমা হলের আদি-অন্ত জানা যাবে এ বইটিতে। বইটি প্রকাশ করেছে বাংলানামা প্রকাশনী। পাওয়া যাচ্ছে বাংলা একাডেমি চত্বর, স্টল নং-৬৮। ‘সিনেমা হলে তালা’র মূল্য ধরা হয়েছে ১৮০ টাকা।বইটি নিয়ে লেখক মঈন আবদুল্লাহ বলেন, বাংলাদেশের অধিকাংশ সিনেমা হল বন্ধ হয়ে গেছে। অনেক হলই অনিয়মিত সিনেমা প্রদর্শন করে থাকে। আসলে সিনেমা হলে তালা প্রতীকী অর্থে ব্যবহার করা হয়েছে। সারাদেশের সিনেমা হলের চিত্র নিয়ে এ বইটি সাজানো হয়েছে। এছাড়া দেশের অধিকাংশ সিনেমা হল কেমন চলছে এ তথ্যও পাওয়া যাবে এতে। পাশাপাশি একসময় সিনেমা হল বন্ধ হয়ে যাবে। ইতিহাসে নাম লেখাবে এসব হল। সেই ক্ষেত্রে আমার বইটি সিনেমা হল সম্পর্কে জানতে সহায়তা করবে।ইত্তেফাক/জেডএইচ



12302,28119
চোরাকারবারীদের সঙ্গে বিজিবি গুলি বিনিময়, অস্ত্র ও মাদক উদ্ধার
সারাদেশ
প্রকাশ : ১২ ফেব্রুয়ারি ২০১৯, ১৭:০৫
জেলার শিবগঞ্জ উপজেলার সীমান্তবর্তী ছিয়াত্তরবিঘা এলাকায় চোরাকারবারীদের সঙ্গে বিজিবি সদস্যদের গুলি মিনিময়ের ঘটনা ঘটেছে। এসময় চোরাকারবারীদের ব্যবহৃত প্রাইভেটকারটি আগুন লেগে ভস্মীভূত হয়ে গেছে। ঘটনাস্থল থেকে আগ্নেয়াস্ত্র ও মাদকদ্রব্য উদ্ধার করা হয়েছে। তবে এ ঘটনায় কাউকে আটক করা যায়নি।
 
বর্ডার গার্ড বাংলাদেশ (বিজিবি) এর রহনপুর ৫৯ ব্যাটালিয়নের অধিনায়ক লে. কর্নেল এস এম সালাহ উদ্দিন মঙ্গলবার দুপুরে প্রেস ব্রিফিংয়ে এ তথ্য সাংবাদিকদের সামনে তুলে ধরে বলেন, ‘নিজস্ব গোয়েন্দা তথ্যের ভিত্তিতে জানতে পারি চাঁপাইনবাবগঞ্জের শিবগঞ্জ উপজেলার ছিয়াত্তরবিঘা এলাকা দিয়ে অস্ত্র, গোলাবারুদ ও মাদকদ্রব্য পাচার হয়ে বাংলাদেশে আসবে। খবরটি জানার পর ওই এলাকাটি দীর্ঘদিন যাবৎ নজরদারিতে রাখা হয়। এরই ধারাবাহিকতায় জানতে পারি, সোমবার রাতের কোনো এক সময় চোরাকারবারীরা আগ্নেয়াস্ত্র ও মাদক নিয়ে বাংলাদেশে প্রবেশ করবে। খবরটি নিশ্চিত হবার পর রাত পৌনে ১টায় ৫৯ ব্যাটালিয়নের অধিনায়ক লে. কর্নেল এস এম সালাহ উদ্দিনের নেতৃত্বে ২০ সদস্যের বিশেষ টহল দল সীমান্তের মেইন পিলার ১৭৮/৪ সাব পিলার হতে ৫শ গজ বাংলাদেশের অভ্যন্তরে ছিয়াত্তর বিঘা এলাকায় ফাঁদ পেতে অবস্থান করে। রাত ১টার দিকে একটি প্রাইভেটকার ভারত সীমান্তের দিক থেকে আসতে থাকলে টহলদল কারটিকে চ্যালেঞ্জ করে। এসময় প্রাইভেটকারে থাকা চোরাকারবারীরা টহলদলকে লক্ষ্য করে ২-৩ রাউন্ড গুলি বর্ষণ করে। পাল্টা জবাবে টহলদলও ৭ রাউন্ড গুলি চালায়। গুলিবিনিমিয়ের এক পর্যায়ে প্রাইভেট কারটিতে আগুন ধরে যায়। তবে চোরাকারবারীরা আগুন ধরিয়ে দেয় না কী গোলাগুলির কারণে আগুন লাগে তা বোঝা যায়নি। গুলি বিনিময়ের এক পর্যায়ে চোরাকারবারীরা অন্ধকারের মধ্যে ভারতের দিকে পালিয়ে যায়। পরে ঘটনাস্থল থেকে ২টি ভারতীয় ওয়ান স্যুটারগান, ৩টি ৯ মি.মি. পিস্তল, ৬টি ম্যাগাজিন, ১৮ রাউন্ড গুলি, ৮১৫ বোতল ফেনসিডিল ও ৫০ পিস ইয়াবা উদ্ধার করা হয়। পুড়ে যাওয়া প্রাইভেটকারটি জব্দ করে শিবগঞ্জ থানায় রাখা হয়েছে।’ আরও পড়ুন: জোড়া খুনের মামলায় বিএনপি নেতা দুলু কারাগারেইত্তেফাক/কেকে



12303,28120
দুই নারীকে গাছের সঙ্গে বেঁধে বিবস্ত্র করে নির্যাতন
সারাদেশ
প্রকাশ : ১২ ফেব্রুয়ারি ২০১৯, ১৭:০৯
জায়গা দখল করা নিয়ে বিরোধের জেরে বাগেরহাটের চিতলমারীতে দুই নারীকে গাছের সঙ্গে বেঁধে বিবস্ত্র করে নির্যাতন করার খবর পাওয়া গেছে। ঘটনায় থানায় মামলা দায়ের করা হয়েছে। অপরাধীদের আইনের আওতায় এনে দৃষ্টান্তমূলক শাস্তির দাবি করেছেন ভুক্তভোগী পরিবার ও এলাকাবাসী। এলাকার হিন্দু পরিবার গুলোতে আতংক।ঘটনার প্রত্যক্ষদর্শী চিন্তা হালদার জানান, উপজেলার সদর ইউনিয়নের রায়গ্রামের দেবদাস ও সঞ্জিত রায়ের বাড়িতে সোমবার (১১ ফেব্রুয়ারি) এ ঘটনা ঘটে। দুপুর ১২টার দিকে প্রতিবেশী শাকিল ওরফে জাহিদ শেখের নেতৃত্বে ১০/১৫  জনের একদল দুর্বৃত্ত দেশিয় অস্ত্র, লাঠিসোটা নিয়ে অতর্কিত হামলা চালিয়ে বাড়িঘর ভাংচুর করে। এ সময় বাড়িতে কোন পুরুষ না থাকায় নারীরা বাধা দিতে এগিয়ে এলে বৃদ্ধা আয়না (৭০) ও তার পুত্রবধূ সুমতিকে (৪০) একটি বট গাছের সাথে বেঁধে বিবস্ত্র করে বেদম প্রহার করে। তাদের হাতের চুরি ও শাখা ভেঙে ফেলা হয় এবং অকথ্য ভাষায় গালিগালাজ ও হুমকি প্রদান করে নির্যাতন চালায়। তাদের চিৎকারে প্রতিবেশীরা বাধা দিতে এগিয়ে এলেও ওই বাহিনীর হুমকির মুখে কেউই কাছে যেতে সাহস পায়নি। খবর পেয়ে চিতলমারী থানা পুলিশ ঘটনাস্থলে গিয়ে ওই দুই নারীকে গুরুতর আহত অবস্থায় উদ্ধার করে। পরে চিতলমারী স্বাস্থ্যকেন্দ্রে ভর্তি করেছে। এ ঘটনায় শাকিল ওরফে জাহিদ শেখকে ঘটনাস্থল থেকে আটক করেছে পুলিশ। এ ব্যাপারে চিতলমারী সদর ইউনিয়নের ৮ নং ওয়ার্ডের ইউপি সদস্য মো. মিজানুর রহমান ঘটনার সত্যতা স্বীকার করে জানান, শাকিল ও তার সঙ্গীরা বৃদ্ধা আয়না ও তার পুত্রবধূ সুমতিকে গাছে বেঁধে মধ্যযুগীয় কায়দায় নির্যাতন চালিয়েছে। এদের শাস্তি হওয়া দরকার। আরো পড়ুন: নদী দখল-দূষণ সম্পর্কে অভিযোগ জানাতে হটলাইন চালুএ ব্যাপারে শাকিল ওরফে জাহিদের মা জাহানারা বিবি জানান, ওই জায়গা নিয়ে প্রতিবেশীদের সঙ্গে পূর্বের বিরোধ রয়েছে। ওই জায়গা দখলকে কেন্দ্র করে এ ঘটনার সৃষ্টি হয়েছে।চিতলমারী থানার অফিসার ইনচার্জ অনুকূল সরকার জানান, খবর পেয়ে ঘটনাস্থলে পুলিশ পাঠানো হয়েছিলো। এ ব্যাপারে মঙ্গলবার থানায় মামলা (নং ৪) হয়েছে। ঘটনার মূল হোতা শাকিলকে গ্রেপ্তার করা হয়েছে বাকি আসামিদের গ্রেপ্তারের চেষ্টা চলছে। ইত্তেফাক/অনি



12304,28121
অস্ত্র ও ফেন্সিডিলসহ যুবলীগ নেতা গ্রেফতার
সারাদেশ
প্রকাশ : ১২ ফেব্রুয়ারি ২০১৯, ১৭:৩১
অস্ত্র, গুলি ও ফেন্সিডিলসহ এক যুবলীগ নেতাকে গ্রেফতার করেছে বিজিবি সদস্যরা। মঙ্গলবার ভোর রাতে সাতক্ষীরার দক্ষিণ তলুইগাছা সীমান্তের নিজ বাড়ি থেকে তাকে গ্রেফতার করা হয়।আটক যুবলীগ নেতার নাম মাসুদ রানা। তিনি দক্ষিণ তলুইগাছা গ্রামের নিজাম আলী সরদারের ছেলে ও বাঁশদহা ইউনিয়ন যুবলীগের যুগ্ম সম্পাদক।তলুইগাছা বিজিবি ক্যাম্প অধিনায়ক সুবেদার অলিউল ইসলাম জানান, গোপন সূত্রে খবর পেয়ে মাসুদ রানার বাড়িতে বিজিবি সদস্যরা অভিযান চালায়। এসময় তার বাড়ির ছাদের উপর থেকে জব্দ করা হয় একটি পাইপ গান, নয় রাউন্ড গুলি ও ৮৮ বোতল ফেন্সিডিল। পরে তাকে গ্রেফতার করা হয়। তিনি আরো জানান, এ ঘটনায় সাতক্ষীরা সদর থানায় একটি মামলা হয়েছে। সাতক্ষীরা ৩৩ বিজিবি ব্যাটেলিয়নের অধিনায়ক লে. কর্নেল গোলাম মহিউদদ্দীন খন্দকার বিষয়টি নিশ্চিত করেছেন।ইত্তেফাক/জেডএইচ



12305,28122
প্রতিমাসে একশো মার্কিন সেনার আত্মহত্যা!
বিশ্ব সংবাদ
প্রকাশ : ১২ ফেব্রুয়ারি ২০১৯, ১৭:৪২
অন্যায়যুদ্ধে বিশ্বজুড়ে ত্রাস সৃষ্টিকারী মার্কিন সেনারা কি বিবেকের দংশনে জর্জরিত? মানুষ হত্যার মর্মপীড়ায় জ্বলে শেষ আশ্রয় খুঁজছেন মৃত্যুর কাছে? পরিসংখ্যান অন্তত তাই বলছে। মার্কিন সেনা বিষয়ক সংবাদ মাধ্যম মিলিটারি ডটকমের হিসাবে ২০১৮ সালের শেষ তিনমাসেই প্রায় তিনশ’ মার্কিন সেনা আত্মহত্যা করেছেন। অর্থাৎ  প্রতিমাসে প্রায় একশো জন।মার্কিন সামরিক বাহিনী সেনাদের আত্মহত্যার কোন খবর প্রকাশ করে না। এ বিষয়ে করা প্রতিবেদনগুলো নিয়ে কঠোর গোপনীয়তা অবলম্বন করা হয়। তবে সম্প্রতি একটি সূত্রের কাছ থেকে মিলিটারি ডটকমের কাছে ২০১৮ সালের শেষ তিনমাসের তথ্য চলে আসে।মিলিটারি ডট কম জানিয়েছে প্রকাশ হওয়া ওই নথি বলছে, গত বছরের শেষ তিন মাসে ২৮৬ জন সেনা আত্মহত্যা করেছে। এর মধ্যে মেরিন ৫৭ জন, নাবিক ৬৮ জন, ৫৮ জন মার্কিন বিমান বাহিনী এবং ১০৩ জন সরাসরি মার্কিন সেনাবাহিনীর সঙ্গে যুক্ত বলে জানা গিয়েছে।আরও পড়ুনঃ যৌন আকর্ষণ না থাকলে প্রেম হয় না: অঞ্জন দত্তপ্রতিবেদনে বলা হয়েছে, এর আগে ২০১২ সালে ফাঁস হওয়া একটি ত্রৈমাসিক হিসাবে বলা হয়, ওই সময় ৩২১ জন সেনা আত্মহত্যা করেছে। সামরিক বাহিনী প্রকৃত তথ্য প্রকাশ করলে এবারও সেনাদের আত্মহত্যার সংখ্যা সমান হবে কিংবা তা ছাড়িয়েও যেতে পারে। ওই বছর সেনাদের আত্মহত্যা ঠেকাতে নেয়া একটি গবেষণার জন্যই খরচ করা হয় ৩০ লাখ ডলার।জানা গেছে,  আমেরিকার বহু প্রতিষ্ঠান ও প্রতিরক্ষা দফতর পেন্টাগন এই বিষয়ে সচেতনতামূলক নানা কর্মসূচি হাতে নিলেও আত্মহত্যার প্রবণতা ঠেকানো যাচ্ছে না। যা কিনা ক্রমশ চিন্তার কারণ হয়ে উঠেছে মার্কিন সেনাবাহিনীর কাছে।ইত্তেফাক/টিএস



12306,28123
বাংলাদেশের উন্নয়নের মেরুদণ্ড কৃষক: মার্কিন রাষ্ট্রদূত
সারাদেশ
প্রকাশ : ১২ ফেব্রুয়ারি ২০১৯, ১৭:৪৬
বাংলাদেশে নিযুক্ত মার্কিন রাষ্ট্রদূত কার্ল রবার্ট মিলার বলেছেন, বাংলাদেশের অর্থনৈতিক উন্নয়নের মেরুদণ্ড কৃষক।  যুক্তরাষ্ট্র ও বাংলাদেশ উন্নয়নে এক সঙ্গে কাজ করছে। মঙ্গলবার সকালে ঝিনাইদহ জেলার মহেশপুর উপজেলার গৌরিনাথপুর  গ্রামে যুক্তরাষ্ট্রের পাইয়োনিয়ার পি ৩৩৫৫ জাতের হাইব্রিড বীজে চাষকৃত ভুট্টা ক্ষেত পরিদর্শনে আসেন মিলার। তিনি কৃষকদের সঙ্গে মত বিনিময় কালে এসব কথা বলেন।   সাংবাদিকদের সঙ্গে আলাপকালে রাষ্ট্রদূত মিলার বলেন, যুক্তরাষ্ট্র চায় বাংলাদেশ আরো উন্নত হোক। এ লক্ষ্যে বিশেষ করে কৃষিক্ষেত্রে ক্রমাগত সহায়তা দেওয়া হচ্ছে। আরো পড়ুন: ভারতের বিলাসবহুল হোটেলে অগ্নিকাণ্ডে নিহতের সংখ্যা বেড়ে ১৭অনুষ্ঠানে ইউএসএআইডি’র   ভারপ্রাপ্ত কান্ট্রি মিশন প্রধান জেইলা সালাহী যান্ত্রিক চাষাবাদের উপর গুরুত্ব আরোপ করে বলেন, ডাল, তেল, ধান ও ভুট্টা বীজ  উন্নয়নে আরো প্রযুক্তি সহায়তা দেওয়া হবে।অনুষ্ঠানে ঝিনাইদহের জেলা প্রশাসক সরোজ কুমার নাথ ও পুলিশ সুপার মোঃ হাসানুজ্জামান উপস্থিত ছিলেন। ইত্তেফাক/অনি



12307,28124
মোদির সামনেই নারী মন্ত্রীর কোমরে হাত, ভিডিও ভাইরাল!
বিশ্ব সংবাদ
প্রকাশ : ১২ ফেব্রুয়ারি ২০১৯, ১৭:৫৩
ভারতের ক্ষমতাসীন রাজনৈতিক দল ভারতীয় জনতা পার্টির (বিজেপি) এক অনুষ্ঠানে মঞ্চে নারী মন্ত্রী সান্ত্বনা চাকমার কোমরে হাত দিয়ে বিতর্কের মুখে পড়েছেন দেশটির আরেক মন্ত্রী মনোজকান্তি দেব। প্রধানমন্ত্রী নরেন্দ্র মোদির উপস্থিতিতে ঘটা এই ঘটনায় ত্রিপুরা মন্ত্রিসভার এই সদস্যকে বহিষ্কারের দাবি জানিয়েছেন বিরোধী দলের নেতারা। শনিবার (৯ ফেব্রুয়ারি) বিজেপির ওই অনুষ্ঠানে মঞ্চে নারী মন্ত্রীর কোমরে হাত দেওয়ার একটি ভিডিও ফুটেজ সামাজিক যোগাযোগ মাধ্যমে ভাইরাল হয়। এই ফুটেজে দেখা যায়, ত্রিপুরার সমাজকল্যাণ এবং সমাজ শিক্ষা দফতরের মন্ত্রী সান্ত্বনা চাকমার কোমর হাত দিয়ে তাকে টানছেন একই রাজ্যের আরেক মন্ত্রী মনোজকান্তি দেব। ভিডিওটি ভাইরাল হলে রাজ্যের প্রধান বিরোধী দল মনোজকান্তি দেব নামের মন্ত্রিসভার এই সদস্যকে বহিষ্কারের দাবি জানিয়েছেন।এদিকে ত্রিপুরার নারী মন্ত্রী সান্ত্বনা চাকমার কোমরে হাত দেওয়ার বিষয়টি অস্বীকার করেছেন মনোজকান্তি দেব। এছাড়াও রাজ্যের ক্ষমতাসীন দল বিজেপির দাবি, এই পুরো বিষয়টি বামদের পক্ষ থেকে অপপ্রচার এবং চরিত্র হননের চেষ্টা ছাড়া কিছুই না'। একই বিষয়ে বিজেপির মুখপাত্র নবেন্দু ভট্টাচার্য্য বলেন, 'বাম দলগুলোর আপাতত বিজেপির বিরুদ্ধে ইস্যু তৈরী করা ছাড়া আর কোনো কাজ নেই। তাই তারা ত্রিপুরার মন্ত্রীদের চরিত্র হননের চেষ্টায় নেমেছে'।আরও পড়ুন:  যৌন আকর্ষণ না থাকলে প্রেম হয় না: অঞ্জন দত্তঅন্যদিকে ত্রিপুরার বাম নেতা বিজন ধর বলেন, 'মনোজকান্তি দেবকে শীঘ্রই বহিষ্কারে করা উচিত। মঞ্চে প্রধানমন্ত্রী নরেন্দ্র মোদি ও মুখ্যমন্ত্রী বিপ্লব দেবের উপস্থিতিতে তার এমন আচরণ অত্যন্ত নিন্দনীয়।।ইত্তেফাক/জেডএইচডি



12308,28125
মেলান্দহে কবর থেকে ১০ লাশ চুরি
সারাদেশ
প্রকাশ : ১২ ফেব্রুয়ারি ২০১৯, ১৮:০৪
জামালপুরের মেলান্দহে কবরস্থান থেকে ১০টি লাশ চুরির খবর পাওয়া গেছে। ১২ ফেব্রুয়ারি সকাল ১০টার দিকে লাশ চুরির ঘটনাটি জানাজানি হলে এলাকায় চাঞ্চল্যের সৃষ্টি হয়। পৌরসভার মধ্যশাহাজাতপুর আহম্মদ নগর মাদরাসা মসজিদ সংলগ্ন কবরস্থানে এ ঘটনাটি ঘটে।এলাকাবাসী জানায়, সোমবার রাতের অন্ধকারে দুর্বৃত্তরা লাশ গুলো চুরি করে। ঘটনাটি দেখতে সকাল থেকে উৎসুক জনতা ভিড় করতে থাকে। খবর পেয়ে মেলান্দহ থানা পুলিশ ঘটনাস্থল পরিদর্শন করেছে। আরো পড়ুন: বিশ্ব ইজতেমায় থাকছে ১০ হাজারের বেশি নিরাপত্তা কর্মীএ ব্যাপারে তদন্ত কর্মকর্তা নাজমুল হাসান জানান, ঘটনাস্থল থেকে দুইটি মারতুল, একটি ব্যাগ ও দুষ্কৃতিকারীদের ফেলে যাওয়া কাপড় চোপড় উদ্ধার করা হয়েছে। চোরদের ধরতে অভিযান চালানো হবে।ইত্তেফাক/অনি



12309,28126
শরীরে বিশেষ কৌশলে ফেনসিডিল, যুবক গ্রেপ্তার
সারাদেশ
প্রকাশ : ১২ ফেব্রুয়ারি ২০১৯, ১৮:১৩
ভোলা জেলা থেকে জীবননগরে ফেনসিডিল নিতে এসে গ্যাঁড়াকলে পড়েছে এনাম (৩৫) নামের এক যুবক। ফেনসিডিল নিয়ে যাওয়ার পথে পুলিশ তাকে গ্রেপ্তার করেছে। মঙ্গলবার দুপুরে জীবননগর উপজেলার কন্দর্পপুরে অভিযান চালিয়ে ৩৬ বোতল ফেনসিডিলসহ তাকে গ্রেপ্তার করে। জীবননগর থানা সূত্রে জানা যায়, ভোলা জেলা সদরের চৌকিদার বাড়ি এলাকার মোকলেছুর রহমানের ছেলে এনাম একজন মাদক ব্যবসায়ী। সে ভোলা থেকে জীবননগরে আসে ফেনসিডিল নিতে। দুপুরে সে ফেনসিডিল নিয়ে বাড়ি ফেরার সময় জীবননগর থানা পুলিশ খবর পায়। এসময় সাব-ইন্সপেক্টর সিরাজুল আলম তার পিছু নেন। একপর্যায়ে জীবননগর-কালীগঞ্জ সড়কের কন্দর্পপুরে তাকে গ্রেপ্তার করেন। এসময় তার দেহ তল্লাশি করে পিঠে বিশেষ কৌশলে বেঁধে রাখা ৩৬ বোতল ফেনসিডিল জব্দ করা হয়।আরও পড়ুন: প্রতিমাসে একশো মার্কিন সেনার আত্মহত্যা!জীবননগর থানায় তার বিরুদ্ধে মাদক দ্রব্য আইনে মামলা দায়ের করা হয়েছে। জীবননগর থানার ওসি (তদন্ত) ফেরদৌস ওয়াহিদ ঘঠনার সত্যতা নিশ্চিত করেছেন।ইত্তেফাক/কেকে



12310,28127
‘জরুরি মুহূর্তে দক্ষতা-সফলতা দেখাচ্ছেন আনসার ও গ্রাম প্রতিরক্ষা বাহিনী’
জাতীয়
প্রকাশ : ১২ ফেব্রুয়ারি ২০১৯, ১৮:২০
আনসার ও গ্রাম প্রতিরক্ষা বাহিনীর ৩৯তম জাতীয় সমাবেশে কুজকাওয়াজ অনুষ্ঠানে প্যারেড পরিদর্শন করেন প্রধানমন্ত্রী। ছবি: ফোকাস বাংলাআনসার ও গ্রাম প্রতিরক্ষা বাহিনীর ৩৯তম জাতীয় সমাবেশে কুজকাওয়াজ অনুষ্ঠানে বাহিনীর সদস্যদের বাংলাদেশ পদক ও প্রেসিডেন্ট পদক প্রদান করেন প্রধানমন্ত্রী। ছবি: ফোকাস বাংলা 



12311,28128
এসএসসির প্রশ্নপত্রে ভুল, পরীক্ষা স্থগিত
সারাদেশ
প্রকাশ : ১২ ফেব্রুয়ারি ২০১৯, ১৮:২৮
চুয়াডাঙ্গার জীবননগর উপজেলার ৬টি কেন্দ্রে মঙ্গলবার এসএসসির তথ্য যোগাযোগ ও প্রযুক্তি বিষয়ের পরীক্ষায় ভুল প্রশ্নপত্র সরবরাহ করা হয়। পরীক্ষার্থীরা এ ভুল প্রশ্নপত্র পেয়ে হতভম্ব হয়ে পড়েন। তবে শেষ পর্যন্ত শিক্ষা বোর্ড হতে পরীক্ষা স্থগিত করা হয়েছে।জীবননগর পাইলট মাধ্যমিক বিদ্যালয় কেন্দ্র সূত্রে জানা যায়, পরীক্ষার্থীদের মধ্যে সরবরাহকৃত প্রশ্নপত্রের প্রথম পৃষ্ঠায় তথ্য যোগাযোগ ও প্রযুক্তি এবং দ্বিতীয় পৃষ্ঠায় ক্যারিয়ার বিষয়ের প্রশ্ন ছাপা হয়েছে। এক বিষয়ের প্রশ্নের মধ্যে অন্য বিষয় ঢুকে গেছে। বুধবার ক্যারিয়ার বিষয়ের পরীক্ষা অনুষ্ঠিত হবে। তবে স্থগিত পরীক্ষা কবে অনুষ্ঠিত হবে তা এখনো জানানো হয়নি।এ বিষয়ে যশোর শিক্ষা বোর্ডের পরীক্ষা নিয়ন্ত্রক মাধব চন্দ্র রুদ্র সাংবাদিকদের জানান, ছাপাখানার ভুলের কারণে এমনটি ঘটেছে। বিষয়টি জানার পর জীবননগর উপজেলার ৬টি কেন্দ্রের পরীক্ষা স্থগিত ঘোষণা করা হয়। স্থগিত তথ্য, যোগাযোগ ও প্রযুক্তি বিষয়ের পরীক্ষা কবে নেওয়া হতে তা পরবর্তীতে জানিয়ে দেওয়া হবে। অন্যান্য পরীক্ষা রুটিন অনুযায়ী চলবে বলে জানান তিনি। ইত্তেফাক/জেডএইচ



12312,28129
বসন্ত তারুণ্যে...
ফিচার
প্রকাশ : ১৩ ফেব্রুয়ারি ২০১৯, ০০:০০
 ফুল ফুটুক না ফুটুক আজি বসন্ত। প্রতিবছর বসন্তের সমাগমে সুভাষ মুখোপাধ্যায়ের এ উক্তিটি সবার হূদয়ে সাড়া তুলে।বসন্ত নিয়ে অন্যরকম অনুভূতি হয়, বসন্তকে রাঙ্গাতে কিশোর-কিশোরীরা হলুদ শাড়ি পরে, ছেলেরা পাঞ্জাবি পরে, বিভিন্ন পার্কগুলোতে দেখামিলে যুগল ও কাপলদেরকে। বসন্তকে কিভাবে বরণ করতে চাই, বসন্ত আসলে তরুণ-তরুণী কিভাবে নতুন রঙে সাজে, বসন্তেরঅনুভূতির কথা জানতে দেশের কয়েকটি বিশ্ববিদ্যালয়ের শিক্ষার্থীর অনুভূতির কথা জানাচ্ছেন— আমজাদ হোসেন ফাহীমআফিয়া ইসলাম রিফা গণযোগাযোগ ও সাংবাদিকতা বিভাগজগন্নাথ বিশ্ববিদ্যালয় শীতের রুক্ষতার পর দক্ষিণা দুয়ার খুলে কোকিলের কুহুকুহু কলরব নিয়ে হাজির হয়েছে বসন্ত আমাদের সবার মাঝে। ছোটবেলা থেকেই বসন্তের প্রতি কেন যেনো এক আকুল টান অনুভব করি। বসন্ত ঋতু যেনো প্রাণে জাগায় এক পূর্ণতা, ভালোলাগার ছোঁয়া। বসন্ত শুধু আমার কাছে একটা ঋতুই নয় ভালোবাসার প্রতীক। বসন্তের বাসন্তী রঙে মানুষকে ভালোবাসতে চাই, বসন্তকে বরণ করে নিতে চাই। নাবিহা তাসনীম বৃষ্টি বিইউপি, ইএমবিএ আমি তখন ষষ্ঠ শ্রেণিতে পড়ি, একদিন আমাদের শ্রেণিশিক্ষিকা আমাদের প্রত্যেকের পছন্দের ঋতু সম্পর্কে জানতে চাইল, বেশিরভাগ শিক্ষার্থীরা তাদের প্রিয় ঋতু হিসেবে শীতকাল ও বর্ষাকালের কথাই বলল, কিন্তু আমি ও আমার এক বান্ধবী শুধু বসন্তের কথাই বললাম। প্রায় পঞ্চাশ শিক্ষার্থীদের মধ্যে কেবল আমারা দুইজনই প্রিয় ঋতু হিসেবে বসন্তের কথাই বললাম। সেদিন মনে মনে অনেক অবাক হয়েছিলাম বসন্ত আসলেই চোখে ভেসে ওঠে, আমার কার্ণিশের গাছগুলোর নতুন কুশি, ফুটন্ত ফুলগুলোর সৌন্দর্য, পড়ার টেবিলে বসে, পাশের জানালা দিয়ে আসা দক্ষিণা বাতাস উপভোগ করা, কখনও জানালা থেকে, কখনও বারান্দায়  আবার কখনো বা ছাদে গিয়ে কাছের ও দূরের নতুন পাতায় সজ্জিত গাছগুলোকে দেখা এবং কোকিলের ডাক শোনা, বসন্তের এই রূপ অবলোকন করার জন্যেই যেন, সারা বছর আমার অপেক্ষা।মোঃ রাকিব হোসেন৪র্থ বর্ষ, গণযোগাযোগ ও সাংবাদিকতা বিভাগজগন্নাথ বিশ্ববিদ্যালয়, ঢাকা ফাল্গুনের প্রথম দিনে অসংখ্য রমণী বাসন্তী রঙে রাঙিয়ে তুলে। প্রেমিক-প্রেমিকার মনে নতুন প্রেম জেগে ওঠে। বাসন্তী শাড়ি আর হলুদ রঙের পাঞ্জাবি পরে পূর্বের সব অভিমান ভুলে নতুন করে স্বপ্ন সাজায়। বসন্তের আগমনে শৈশবের বেশ কিছু স্মৃতি মনে পড়ে যায়। সারাদিন কাটত কোকিলকে অনুসরণ করে। আর ২১ ফেব্রুয়ারির রাতে ফুল চুরি করে নিজেকে বীর মনে করতাম। শৈশব হারিয়ে গেছে কিন্তু বসন্ত আসে তার আগের রূপ নিয়েই। শীতের পরে বসন্তের আগমন যেমন ভরিয়ে দেয় প্রকৃতিকে তেমনি প্রতিটি মানুষের হতাশাগুলোকে দূর করে সফলতা বয়ে আনুক এই বসন্ত। এটাই আমার প্রত্যাশা। সানজিদা ইয়াসমিন শুভ্রা ২য় বর্ষ, নৃবিজ্ঞান বিভাগ, শাহজালাল বিজ্ঞান ওপ্রযুক্তি বিশ্ববিদ্যালয়, সিলেট আমার কাছে বসন্ত মানেই নতুন একটা জীবন। আমি যদি কোনোভাবে ভুলেও যাই ব্যাপারটা, কিন্তু প্রকৃতি কিন্তু ভুল করে না জানান দিতে! ছেলেবেলায় ঋতুর এত পার্থক্য করতে পারতাম না। খেয়াল করতাম না, কখন শীত কিংবা বসন্ত। কিন্তু বসন্ত এলে প্রকৃতির যে নতুন আচরণ। গাছে গাছে নতুন পাতায়, চারিদিকে যেন একটা সবুজ রং ধারণ করতো। বাতাসের স্নিগ্ধতা মনে এক নতুন আবেশ তৈরি করতো। বসন্তকে বরণ করতে সবাই এখন অনেক আয়োজন করে। কেউ কেউ, কোনো রকম অনুষ্ঠান না করেও কখনো হলুদ, কখনো বাসন্তী রঙের পোশাক পরে কত সাবলীলভাবে বসন্তকে বরণ করে নিচ্ছে।আফিয়া ইবনাতব্যবস্থাপনা বিভাগতিতুমীর কলেজ মিষ্টি হিমেল হাওয়া, হাজার রঙের সংমিশ্রিত ক্যানভাস নিয়ে এল বসন্ত। শীতের সাদা কুয়াশা আজ গ্রীষ্মের হলদে সূর্যের সাথে দেখা করবে বলে লোকালয়ে বেশ ভীড়। প্রতি বছরের মতো এবারও কাচা হলুদ গায়ে মেখে বসন্ত এসেছে। নতুন ফুল, নতুন পাতা, নতুন আশা আর স্বপ্নের উত্সর্গ হয়ে এল বসন্ত। ইট আর কনক্রিটের এ শহরে অল্প সময়ের জন্য হলেও বসন্তের ছোয়ায় সংমিশ্রিত রঙের দেখা মেলে। পার্কে বা উদ্যানে চুলের খোপায়, গাছের ডগায়, হাতের ছোয়ায়, কানের বালায় রঙীন ফুলেরা সাজে। তাজিজুল ইসলামজগন্নাথ বিশ্ববিদ্যালয়গণযোগাযোগ ও সাংবাদিকতা বিভাগ, ৩য় বর্ষ যখন ক্যাম্পাসে কিংবা পথে পথে দেখি মেয়েরা লাল পারের হলদে শাড়ি পরা আর মাথায় ফুলের মালা, ছেলেদের পরনে পাঞ্জাবি-পাজামা, যখন দেখি তাদের উত্সব-উল্লাস, চারিদিকে বসন্তকে বরণ করে নেওয়ার সে কি আয়োজন! নাচ-গান এবং আরো কত কি! তখন আবারো শিহরিত হই। বসন্ত যে উত্সবের ডালি নিয়ে হাজির হয় তা দেখে হই চমত্কৃত। তবে বারবার আসুক এ বসন্ত। প্রকৃতির মতো মানবহূদয়কেও ধুয়ে-মুছে পবিত্র করুক। নিজের মতো পবিত্র করুক এ ধরণী মা কে...। মডেল: শাহরুখ, তামান্না, রিপন, মাসুমা, রবিনছবি: আসিফ 



12313,28130
যা ভাবছে তরুণরা
ফিচার
প্রকাশ : ১৩ ফেব্রুয়ারি ২০১৯, ০০:০০
 এখন ফেব্রুয়ারি মাস। চলছে প্রাণের বইমেলা।মেলায় পাঠক-লেখকদের সমাগম যেন অন্যরকম প্রাণেরসঞ্চার করেছে। পুরো মাস জুড়েই চলবে আমাদের এই প্রাণের বইমেলা। বইমেলা নিয়ে শিক্ষার্থীদের ভাবনার কথাজানাচ্ছেন— এম এম মুজাহিদ উদ্দীনপৃথিবীতে যত রকমের জিনিস থাকতে পারে তারমধ্যে সবচেয়ে সুন্দরগুলোর একটি হলো বইয়ের মেলা। অন্যদিকে আমাদের বই মেলার রয়েছে আলাদা একটা ইতিহাস। শুধু আমরাই ভাষার জন্য জীবন দেওয়ার নজির দেখিয়েছি। যার ফলশ্রুতিতে ফেব্রুয়ারির একুশ তারিখ পেয়েছে আন্তর্জাতিক মাতৃভাষা দিবসের মর্যাদা। আর সেই ভাষা শহীদদের স্মরণ করেই প্রতি বছর আমরা আয়োজন করছি অমর একুশে গ্রন্থ মেলার। চোখ বন্ধ করেই আমরা বলে দিতে পারি যতদিন বাঙালি জাতি থাকবে, বাংলা ভাষা থাকবে, বাংলাদেশ থাকবে ততদিন নতুন বাংলা বই থাকবে, বইয়ের ঘ্রাণ থাকবে, আমাদের বই মেলা থাকবে।—রাজিব দেবনাথ অর্থনীতি বিভাগমাওলানা ভাসানী বিজ্ঞান ও প্রযুক্তি বিশ্ববিদ্যালয়।প্রতিটি দেশের বইমেলা সে দেশের ভাষা, সাহিত্য, সংস্কৃতি ইত্যাদির পরিচায়ক হিসেবে বিশ্বের দরবারে দেশটিকে প্রোমট করে থাকে। ভাষার প্রতি এই টান আমাদের দিয়েছে কবিতা, গল্প, উপন্যাস, গান, নাটক ইত্যাদি রচনা থেকে ভালোবাসার বইয়ের পাতায়। এ ভালোবাসার দ্যুতি এমন ভাবে ছড়িয়েছে যে, বইমেলা পেয়েছে অগণন ভক্ত দর্শক! দেশের আনাচে-কানাচে ছড়িয়ে পড়েছে বইয়ের প্রেম। শিশু বর্ণমালা, শিশুছড়া, কিশোর গল্প-উপন্যাস, জোকস্, কবিতা, প্রবন্ধ, সায়েন্স ফিকশন, রান্না-বান্না, পরিণত লেখা, চিকিত্সা, বিজ্ঞান, গবেষণা ইত্যাদি কী পাইনি আমরা এ বইমেলা থেকে! বইমেলা আমাদের জ্ঞানের চোখকে করে দিয়েছে প্রসারিত।—তামান্না ফেরদাউসগণযোগাযোগ ও সাংবাদিকতা বিভাগজগন্নাথ বিশ্ববিদ্যালয়।যেসব নতুন বই মেলায় আসছে সেগুলোর অধিকাংশই গতানুগতিক, নেই তেমন কোনো নতুনত্ব, সৃজনশীলতা, আর বিশ্লেষণধর্মী কল্পনাশক্তি বৃদ্ধির কিছু। বই পড়ার অভ্যাস বৃদ্ধিতে লেখকগণ বড় ধরনের ভূমিকা রাখতে পারে।  বই হলো এমন একটি জিনিস যেটি পড়ার সময় মস্তিষ্কের মধ্যে থাকা হাজারো নিউরণ বেশি বেশি কাজ করে। যার ফলে মস্তিষ্কের কর্মদক্ষতা বৃদ্ধি পায়। বর্তমানে যেসব কবি, সাহিত্যিক, লেখক রয়েছেন তাদের কাছে আমাদের চাহিদা থাকবে, বই যেন হয় তথ্য নির্ভর, বাস্তব ভিত্তিক এবং সবার কাছে গ্রহণযোগ্য। যেটি পড়লে ব্রেন ডিজিজে আক্রান্ত হওয়া থেকে রক্ষা পাওয়া যাবে। আমাদের বাংলায় লেখা বই ছড়িয়ে যাক দেশ থেকে দেশান্তরে। অনুবাদ হোক শত শত ভাষায়।—এম মেছবাহ উদ্দীনরাষ্ট্রবিজ্ঞান বিভাগসরকারি বি.এল বিশ্ববিদ্যালয় কলেজ, খুলনা।বই মেলার মাধ্যমেই আমরা আমাদের প্রাণের ভাষা, বাংলা ভাষাকে পৃথিবীর বুকে সম্মানের সঙ্গে, মর্যাদার সঙ্গে তুলে ধরতে পারি। পারি রক্তে ভেজা এই ভাষাকে তার সবটুকু সম্মান দিতে। বাংলা ভাষা ও বাংলা কবিতাকে আরও সুন্দর-সমৃদ্ধ করার জন্য তরুণ লেখক, কবি-সাহিত্যিকদের বেশি করে অগ্রণী ভূমিকা রাখতে হবে। ভালো বই লিখতে হবে। পড়তে হবে। বই মানুষের খুব ভালো আর প্রকৃত বন্ধু। একটি মানসম্পন্ন, জ্ঞান সমৃদ্ধ পূর্ণ সুন্দর বইয়ের জন্য লেখক ও প্রকাশক উভয়েরই ভূমিকা গুরুত্বপূর্ণ। লেখকদের উত্সাহিত না করলে একটি ভালোমানের বই যেমন পাওয়া যায় না, তেমনই প্রকাশকগণ মুনাফার মুখ না দেখলে তারা বই প্রকাশেও আগ্রহী হবেন না।—সুমাইয়া রিমাম্যানেজমেন্ট স্টাডিজ বিভাগজগন্নাথ বিশ্ববিদ্যালয়। 



12314,28131
মেধাবীরা হাসলে, হাসবে বাংলাদেশ
ফিচার
প্রকাশ : ১৩ ফেব্রুয়ারি ২০১৯, ০০:০০
  মুহিউদ্দিন নুর ঠাকুরগাঁও-এর রিকশাচালক বাবার সন্তান আব্দুর রাজ্জাক এবার ভর্তির সুযোগ পেয়েছে দিনাজপুরের হাজী মোহাম্মদ দানেশ বিজ্ঞান ও প্রযুক্তি বিশ্ববিদ্যালয়ে। ভর্তি পরীক্ষা দেয়ার আগে তার রিকশাচালক বাবা তাকে পরীক্ষা দিতে নিষেধ করেছিলেন, কারণ তিনি জানতেন তার ছেলে মেধাবী। সে চান্স পেলেও তাকে বিশ্ববিদ্যালয়ে ভর্তি করানো ও পড়ানোর সাধ্য তার নেই। নিজের ও বাবার কষ্টের উপার্জন দিয়ে আব্দুর রাজ্জাক এ পর্যন্ত এসেছে। কখনো হার মানেনি সে।যথারীতি হাবিপ্রবির ভর্তি পরীক্ষায় জি ইউনিটের একটি শিফটে প্রথম স্থান অর্জন করেছে সে। ভর্তিতে টিকে গেল। কিন্তু এর পরেই ভর্তির ১৩ হাজার টাকার চিন্তা শুরু হয় তার। এক সময় মনে হয় ভর্তিই হতে পারবে না। ঠিক এ সময় রাজ্জাকের পাশে দাঁড়ায় হাবিপ্রবিতে সদ্য পথচলা শুরু করা সংগঠন ‘হাসিমুখ’। ভর্তির দুদিন আগেই তারা আব্দুর রাজ্জাকসহ তার মতো ৮ জন মেধাবী শিক্ষার্থীর ভর্তির ব্যবস্থা করে। এর মধ্যে ৫ জনকে তাদের ভর্তির পুরো টাকা এবং বাকিদের বিভিন্ন পরিমাণে সাহায্য করা হয়। বিশ্ববিদ্যালয়ের প্রক্টর এবং ছাত্র পরামর্শ ও নির্দেশনা শাখার পরিচালকের মাধ্যমে এ টাকা আর্থিকভাবে অসচ্ছল মেধাবীদের হাতে তুলে দেয়া  হয়।হাসিমুখে’র হাবিপ্রবি শাখার অন্যতম সমন্বয়ক নাহিদ হাসান বলেন, এনামুল হকসহ ৬ জনের হাত ধরে এ সংগঠনের যাত্রা শুরু। তাদের সাথে পরিচয়ের পর আমরাও এ ব্যাপারে আগ্রহ দেখাই। এখন ১৫ জন মিলে এ কাজ শুরু করি। ‘মেধাবীরা হাসলে, হাসবে বাংলাদেশ’— এ প্রতিপাদ্যকে সামনে রেখে সম্ভাবনাময় দরিদ্র মেধাবী শিক্ষার্থীদের সহযোগিতা করাই আমাদের প্রধান উদ্দেশ্য। 



12315,28132
ছড়াতে চাই শিক্ষার আলো
ফিচার
প্রকাশ : ১৩ ফেব্রুয়ারি ২০১৯, ০০:০০
মেধাবীর গল্প  সজীব বণিক ওবায়দুল হক অবি। বিশ্ববিদ্যালয়ের সায়েন্স ক্লাব সংগঠনের বর্তমান সভাপতি। স্নাতকে ভালো ফলাফলের পাশাপাশি দুইবার জাতীয় গণিত অলিম্পিয়াডে অংশগ্রহণ করেছেন অবি, ঝুলিতে আছে আন্তঃ বিশ্ববিদ্যালয় গণিত অলিম্পিয়াডে তৃতীয় স্থান লাভ। এখানেই থেমে থাকতে চান না অবি, এগিয়ে যেতে চান বহুদূর। গেল বছরের একুশে বইমেলায় তিনি ‘সংখ্যার আনন্দ’ নামে একটি বই প্রকাশ করেন। তা ছাড়া ফলাফলের ধারাবাহিকতা স্নাতকোত্তরেও অব্যাহত রাখতে চান এই মেধাবী শিক্ষার্থী।পড়াশোনার পাশাপাশি সামাজিক সংগঠনের সঙ্গেও যুক্ত রয়েছেন তিনি। জীবনের লক্ষ্য পূরণে আত্মপ্রত্যয়ী অবি একজন ভালো মানুষও হতে চান। কাজ করতে চান দেশ ও মানুষের জন্যে। ভবিষ্যতে বিশ্ববিদ্যালয়ের শিক্ষক হয়ে সমাজে শিক্ষার আলো ছড়ানো তার স্বপ্ন।                উচ্চমাধ্যমিক শেষ করার পর ২০১২-১৩ শিক্ষাবর্ষে কুমিল্লা বিশ্ববিদ্যালয়ে গণিত বিভাগে ভর্তি হন। কঠোর অধ্যবসায়ের পর ২০১৮ সালে অনার্স চূড়ান্ত পরীক্ষার ফলাফলে অবি তার বিভাগে দ্বিতীয় স্থান অর্জন করেন। প্রাপ্ত সিজিপিএ ৩.৯০ পান তিনি। অবি বলেন, ইচ্ছে ছিল কম্পিউটার সায়েন্স নিয়ে পড়ার। তবে কাঙ্ক্ষিত বিষয়ে পড়তে না পারলেও গণিত বিভাগ আমাকে অনেক অর্জনের ভাগিদার করেছে।    তবে এতকিছুর পেছনে যার অবদান সবচেয়ে অসামান্য তিনি হলেন আমার মা। যার অনুপ্রেরণায় আমি এতদূর আসতে পেরেছি। ওবায়দুল হক অবি বলেন, জীবনের লক্ষ্য হলো একজন ভালো মানুষ হতে চাই। আর জ্ঞানকে সমৃদ্ধ করতে অবশ্যই সংগঠন বেশ কার্যকর। পড়াশোনা শেষের পথে তবে দক্ষতা ও অভিজ্ঞতার পাল্লা ভারী করেছে বিভিন্ন সংগঠন ও বিশ্ববিদ্যালয়ের ভেতরে-বাইরে বিভিন্ন প্রতিযোগিতায় অংশগ্রহণ করার মধ্য দিয়ে। 



12316,28133
প্রেমের টানে গাজীপুরে এসে মার্কিন তরুণের ইসলাম গ্রহণ
সারাদেশ
প্রকাশ : ১২ ফেব্রুয়ারি ২০১৯, ১৮:৩২
প্রেমের টানে যুক্তরাষ্ট্র থেকে বাংলাদেশের গাজীপুরে এসে প্রেমিকাকে বিয়ের জন্য ইসলাম ধর্ম গ্রহন করলেন মার্কিন তরুণ ডেন হোয়াইট। মাত্র দুই মাসের পরিচয়েই গত ১ ফেব্রুয়ারি প্রেমিকাকে বিয়ে করতে বাংলাদেশে আসেন এই মার্কিন তরুণ। প্রেমের টানে যুক্তরাষ্ট্র থেকে ডেনের বাংলাদেশে উড়ে আসার বিষয়ে তার স্ত্রী মাসুমা সুলতানা শান্তা জানান, 'মাত্র দুই মাসের পরিচয় আমাদের। এরই মধ্যে ঘটে যায় অনেক কিছু। মূলত ফেসবুকে একটি বিতর্ক (ডিবেট) গ্রুপের মাধ্যমে ডেনের সঙ্গে পরিচয় হয় আমার। এরপর থেকেই নিয়মিত যোগাযোগ হতো আমাদের। ওর সঙ্গে কথা হতো ভিডিও কলে। এভাবে কথা বলতে বলতে মনের অজান্তে আমরা পরস্পরকে ভালোবেসে ফেলি। সেই ভালোবাসার সম্পর্ক শেষ পর্যন্ত গড়ায় পারিবারিক সম্পর্কে'।শান্তা আরও বলেন, 'ভিডিও কলে আমাদের উভয় পরিবারের সদস্যরাও পরস্পরের সঙ্গে কথা বলেন। উভয় পরিবারের সম্মতিতে আমরা বিয়ের সিদ্ধান্ত নিই। বিয়ে করতে যুক্তরাষ্ট্রে যাওয়ার চেষ্টা করেছি আমি। এক মাস ধরে ভিসা প্রসেসিং করেও কাজ হয়নি। এই অবস্থায় বাংলাদেশে এসে বিয়ের সিদ্ধান্ত নেয় ডেন। ফেব্রুয়ারি মাসের ১ তারিখে ডেন হোয়াইট বাংলাদেশে আসে। ওই দিন ঢাকার হজরত শাহজালাল (রা.) আন্তর্জাতিক বিমানবন্দরে আমার সঙ্গে তার প্রথম দেখা হয়। এটিই আমাদের প্রথম সরাসরি সাক্ষাৎ। ওইদিনই তাকে নিয়ে গাজীপুরে আমাদের বাড়ি আসি। এরপর চলে বিয়ের আয়োজন'।ডেনের ইসলাম গ্রহনের বিশয়ে শান্তা বলেন, 'ডেন খ্রিষ্টান ধর্মাবলম্বী। পরে মুসলমান হওয়ার আগ্রহ প্রকাশ করে সে। সেই অনুযায়ী মুসলমান হয়। তার বর্তমান নাম মোহাম্মদ আলী। বাঙালি রীতি মেনে ৩ ফেব্রুয়ারি আমাদের গায়ে হলুদ এবং আংটি বদলসহ বিয়ের নানা আনুষ্ঠানিকতা শেষ হয়। মোহাম্মদ আলী বর্তমানে আমাদের বাড়িতে। আমরা ভালো আছি। সবাই আমাদের জন্য দোয়া করবেন'।যুক্তরাষ্ট্রের ক্যালিফোর্নিয়ার বাসিন্দা ডেন হোয়াইট ভালোবেসে বিয়ে করেছেন গাজীপুরের মির্জাপুরের নয়াপাড়া গ্রামের সোলাইমানের মেয়ে মাসুমা সুলতানা শান্তাকে। প্রেমিকাকে বিয়ে করার জন্য এর আগে গ্রহণ করেছেন ইসলাম ধর্ম। ধর্ম গ্রহণের পর ডেন হোয়াইট নাম বদলে হয়েছেন মোহাম্মদ আলী। বর্তমানে গাজীপুরের মির্জাপুরের নয়াপাড়ায় শ্বশুর বাড়িতেই অবস্থান করছেন মোহাম্মদ আলী। সুদূর যুক্তরাষ্ট্র থেকে এই মার্কিন তরুণের গাজীপুরে এসে স্থানীয় এক তরুণীকে বিয়ের খবর ছড়িয়ে পড়লে শান্তার বাড়িতে ভিড় জমান উৎসুক জনতা।আরও পড়ুন:  মোদির সামনেই নারী মন্ত্রীর কোমরে হাত, ভিডিও ভাইরাল!এর আগে ফেসবুকে পরিচয়ের সূত্র ধরে প্রেমের টানে ২০১৮ সালের এপ্রিল মাসে রাজবাড়ীতে আসেন এল ব্রাজিলীয় তরুণী। একই বছরের আগস্টে প্রেমের টানেই টাঙ্গাইলে আসেন আরেক মালয়েশিয়ান তরুণী। একই বছর এপ্রিলে ফরিদপুরে এবং চলতি বছর প্রেমের টানে বরিশালে এসে বিয়ে করেন দুই মার্কিন তরুণী।ইত্তেফাক/জেডএইচডি



12317,28134
আবৃত্তির জয়ধ্বনি
ফিচার
প্রকাশ : ১৩ ফেব্রুয়ারি ২০১৯, ০০:০০
  শাফিকুল ইসলাম ‘যে কবিতা শুনতে জানে না সে আজন্ম ক্রীতদাস থেকে যাবে’ এই শ্লোগানকে সামনে রেখে সামাজিক-সাংস্কৃতিক মঞ্চ ‘পদাতিক’ এর আয়োজনে অমর একুশ এবং নির্জনতার কবি জীবনানন্দ দাশের জন্মবার্ষিকী উপলক্ষে বরিশাল বিশ্ববিদ্যালয়ে প্রথমবারের মত আয়োজিত হয় আবৃত্তি উত্সব ২০১৯। ৭ ফেব্রুয়ারি বিকাল চারটা। সবাই যখন ক্লাস, পরীক্ষা, ক্যারিয়ারের পেছেনে ছুটছে। একটু দম ফেলারও ফুরসত পাচ্ছে না, সেখানে আবৃত্তি চর্চার টাইম কোথায়? কিন্তু সেই ধারণাকে বদলে দিয়েছে একদল তরুণ। সূর্য মাথার উপর থেকে পশ্চিম আকাশে ঢলে পরতে শুরু করেছে। গুটি গুটি পায়ে মুক্তমঞ্চের দিকে এগিয়ে আসছে অসংখ্য শ্রোতা। একটু সময়ের মধ্যে চারপাশ স্রোতায় ভরপুর। ভালো থাকুক প্রাণ, ভালো থাকুক প্রকৃতি, ভালো থাকুক মানুষ, ভালো থাকুক মানবতা। সার্বজনীন মঙ্গল কামনায় শুরু হয় আবৃত্তি। শুরুতেই সমবেত কণ্ঠে হুমায়ূন আজাদের ‘ভালো থেকো’ কবিতাটি আবৃত্তি করা হয়। আবৃত্তি উত্সবে বিভিন্ন বিভাগের ১৯ জন শিক্ষার্থীর অংশগ্রহণে একক, দ্বৈত এবং দলগতভাবে অনুষ্ঠিত হয় মনমুগ্ধকর আবৃত্তি। শিক্ষার্থীদের মাঝে সাংস্কৃতিক মনন তৈরি, শিক্ষার্থীদেরকে কবিতা পাঠ এবং শোনায় আগ্রহী করে তোলাই ছিল এই আয়োজনের মূল লক্ষ্য।    



12318,28135
১২ হাজার প্রাথমিক শিক্ষক নিয়োগ
ফিচার
প্রকাশ : ১৩ ফেব্রুয়ারি ২০১৯, ০০:০০
দেশব্যাপী প্রাথমিক শিক্ষক নিয়োগ চলছে। ইতোমধ্যে শেষ হয়েছে আবেদনের কার্যক্রম। জানুয়ারি, ২০১৯ খ্রি. নিয়োগ সংক্রান্ত লিখিত পরীক্ষা অনুষ্ঠিত হওয়ার কথা থাকলেও অনিবার্য কারণবশত পরীক্ষার তারিখ পরিবর্তন করে ১৫মার্চ নতুন তারিখ নির্ধারণ করেছে সংশ্লিষ্ট কর্তৃপক্ষ। ধারণা করা হচ্ছে, বিভিন্ন ধাপে দেশে প্রায় ৫০ হাজার প্রাথমিক শিক্ষক নিয়োগ দেওয়া হবে। প্রাথমিক বিদ্যালয়ে শিক্ষকতার স্বপ্ন অনেকেরই। উচ্চমাধ্যমিক বা সমমানের পরীক্ষায় উত্তীর্ণদের আবেদনের সুযোগ থাকায় নারী প্রার্থীদেরও আগ্রহের কমতি নেই। অন্যান্য নিয়োগ পরীক্ষার চেয়ে এ পরীক্ষায় প্রতিযোগিতা একটু বেশিই। এখন এ পরীক্ষা হয় ডিজিটাল পদ্ধতিতে। তাই স্বপ্ন যাদের প্রাথমিক বিদ্যালয়ে শিক্ষকতা করার, আর দেরি না করে এখনই প্রস্তুতি নিন। প্রাথমিক শিক্ষক পরীক্ষার প্রস্তুতি নিয়ে বিস্তারিত লিখেছেন মাহবুব শরীফ পরীক্ষা পদ্ধতিপ্রাথমিক সহকারী শিক্ষক এবং প্রাক-প্রাথমিক সহকারী শিক্ষক নিয়োগ পরীক্ষায় ৮০ নম্বরের লিখিত এবং ২০ নম্বরের মৌখিক পরীক্ষাসহ মোট ১০০ নম্বরের পরীক্ষা হয়। লিখিত পরীক্ষা হয় বহু নির্বাচনী বা এমসিকিউ পদ্ধতিতে। প্রশ্ন করা হয় বাংলা, ইংরেজি, গণিত এবং সাধারণ জ্ঞান—এই চারটি বিষয়ে। প্রতিটি বিষয় থেকে ২০টি করে মোট ৮০টি এমসিকিউ প্রশ্ন থাকে। প্রতিটি প্রশ্নের মান থাকে ১।নেগেটিভ মার্কিংমানবণ্টন ঠিক রেখে এখন থেকে এ পরীক্ষায় থাকতে পারে নেগেটিভ মার্কিং পদ্ধতি। একটি ভুল উত্তরের জন্য কাটা যাবে ০.২৫ নম্বর। ফলে চারটি প্রশ্নের ভুল উত্তর দিলে ১ নম্বর কাটা যাবে। তাই নিশ্চিত না হয়ে কোনো প্রশ্নের উত্তর দেওয়া ঠিক হবে না। অনেক সময় সঠিক উত্তর জানা থাকলেও অনেকে বৃত্ত ভরাটের সময় অসবধানতাবশত ভুল উত্তর দাগিয়ে ফেলেন। একটু সতর্ক হলেই এ ভুল এড়ানো সম্ভব।এমসিকিউ প্রশ্নের জন্য বরাদ্দ থাকবে ৮০ মিনিট। অর্থাত্ প্রতিটি প্রশ্নে পাওয়া যাবে এক মিনিট। যে প্রশ্নগুলো সহজেই উত্তর করা যায়, তা শুরুতেই দাগিয়ে ফেলতে হবে। কোনো প্রশ্নে বেশি সময় নষ্ট করা যাবে না, কঠিন প্রশ্নগুলো রেখে দিতে হবে পরে উত্তর করার জন্য। অনুমাননির্ভর উত্তরের চেয়ে না দাগানোই ভালো। জানা প্রশ্নেও অনেকে কোনটির উত্তর করবেন, তা নিয়ে দ্বিধায় থাকেন। প্রথমবার যেটি সঠিক বলে মনে হয়, উত্তর সঠিক হওয়ার সম্ভাবনা সেটির বেশি! বিগত বছরগুলোর প্রশ্ন সমাধান করলে কাজে দেবে।বাংলা সাহিত্য ও ব্যাকরণে ভয় নয়উল্লেখযোগ্য কবি-সাহিত্যিকদের জীবন ও সাহিত্যকর্ম, বাংলা ভাষা ও সাহিত্যের ইতিহাস সম্পর্কে জানতে হবে। গল্প, কবিতা বা উপন্যাসের রচয়িতা থেকে প্রশ্ন বেশি আসে। ব্যাকরণ অংশে শব্দ, পদ, কারক-বিভক্তি, প্রকৃতি-প্রত্যয়, সন্ধি, সমাস, শুদ্ধ বানান পড়তে হবে। পারিভাষিক শব্দ, বিপরীত শব্দ, বাগধারা, এককথায় প্রকাশ থেকেও প্রশ্ন আসতে পারে। সন্ধি, সমাস, কারক থেকে প্রতি বছরই প্রশ্ন থাকে, এসব প্রশ্ন একপলক দেখামাত্রই যেন উত্তর করা যায় সেভাবেই প্রস্তুতি নিতে হবে। এজন্য বোর্ড প্রণীত নবম-দশম শ্রেণির ব্যাকরণ বইয়ের সব অধ্যায়ের পাঠ এবং উদাহরণ শিখতে পারলে ভালো হয়।ইংরেজি গ্রামারে প্রাধান্যবেসিক গ্রামার সম্পর্কে স্পষ্ট ধারণা থাকতে হবে। পড়তে হবে Preposition, Antonym, Synonym, Parts of Speech, Tense, Spelling, Right forms of verb, Transformation, Voice, Narration। সাধারণত Spelling, Right forms of verb, Antonym, Synonym থেকে প্রশ্ন বেশি আসে। চারটি Preposition থেকে শূন্যস্থানে কোনটি বসবে, গ্রামারের বিচারে কোন বাক্যটি শুদ্ধ, কোনটি সঠিক Indirect Speech—এ ধরনের প্রশ্ন প্রায়ই আসে। অনুশীলনের জন্য প্রাথমিক শিক্ষক নিয়োগ গাইড, প্রফেসরস জব সল্যুশন এবং ভালো মানের গ্রামার বই পড়তে পারেন। আর খাতায় গুরুত্বপূর্ণ শব্দ লিখে চর্চা করলে কাজে লাগবে।গণিতেও চাই অধিক চর্চাগণিতের সমাধান বের করতে অনেকে বেশি সময় নিয়ে ফেলেন। এ ক্ষেত্রে সচেতন হতে হবে। পুরোনো পাঠ্যক্রমের ষষ্ঠ থেকে অষ্টম ও নবম-দশম শ্রেণির গণিত বই অনুসরণ করতে হবে। দেখে যেতে পারেন এইচএসসি পর্যায়ের বইও। সায়েন্টিফিক ক্যালকুলেটর নেওয়া যাবে না। সাধারণ ক্যালকুলেটর নেওয়া গেলেও সময় স্বল্পতার কারণে সবসময় ব্যবহার করতে যাওয়াটা বোকামি। গণিতের প্রস্তুতি এমনভাবে নিতে হবে যেন মুখে মুখেই অঙ্কের বেশিরভাগ সমাধান করে নেওয়া যায়, বারবার চর্চা করলেই এটা সম্ভব। সুদ-কষা, ঐকিক নিয়ম, লাভ-ক্ষতি, ভগ্নাংশ, ধারাপাত এবং বীজগণিতের প্রথম পর্যায়ের কিছু অঙ্ক থেকে প্রশ্ন আসতে পারে। অনেক সময় দশমিকের গুণ, ভাগ থাকে। জ্যামিতির সাধারণ সূত্র ও সংজ্ঞা থেকেও প্রশ্ন আসে।সাধারণ জ্ঞানেও অবহেলা নয়বাংলাদেশের স্বাধীনতা, অভ্যুদয়ের ইতিহাস, জাতীয় বিষয়াবলী থেকে প্রশ্ন আসে। আন্তর্জাতিক অংশে দক্ষিণ এশিয়া এবং এশিয়া সম্পর্কিত প্রশ্ন বেশি দেখা যায়। খেলাধুলা, আন্তর্জাতিক সংস্থা, পুরস্কার, দিবস ইত্যাদি থেকে প্রশ্ন আসে। সাধারণ বিজ্ঞান ও প্রযুক্তিসংশ্লিষ্ট প্রশ্ন যেমন বিভিন্ন আবিষ্কার, রোগব্যাধি, বিভিন্ন খাদ্যগুণ, কম্পিউটার, তথ্য ও যোগাযোগ প্রযুক্তি থেকে প্রশ্ন আসতে পারে। সাম্প্রতিক সময়ে বাংলাদেশ থেকে প্রশ্ন বেশি থাকে। বিশেষত এক বছরের জাতীয় ও আন্তর্জাতিক বিশ্বে ঘটে যাওয়া ঘটনাগুলোকে বেশি গুরুত্ব দিতে হবে। এ জন্য পড়তে হবে সাধারণ জ্ঞান বিষয়ক মাসিক কারেন্ট অ্যাফেয়ার্স, নলেজ ভিউ বা কারেন্ট ওয়ার্ল্ড এবং নিয়মিত চোখ রাখতে হবে দৈনিক সংবাদপত্রে।মৌখিক পরীক্ষাও গুরুত্বপূর্ণলিখিত পরীক্ষায় উত্তীর্ণদেরই শুধুমাত্র মৌখিক পরীক্ষায় ডাকা হয়। মৌখিক পরীক্ষায় থাকে ২০ নম্বর। একাডেমিক ফলাফল বা শিক্ষাগত যোগ্যতার ওপর থাকবে ৫ নম্বর। এক্সট্রা কারিকুলামের (নাচ, গান, অভিনয়, আবৃত্তি) ওপর বরাদ্দ থাকে ৫ নম্বর। বাকি ১০ নম্বর থাকে সাধারণ জ্ঞানের ওপর। মৌখিক পরীক্ষায় সাধারণ জ্ঞানের জন্য প্রার্থীর নিজ জেলার থানা বা উপজেলার আয়তন, জনসংখ্যা, সংস্কৃতি, জেলার ইতিহাস, রাজনীতি ইত্যাদি সম্পর্কে ধারণা থাকলে ভালো করা যায়।পরীক্ষা এখন ডিজিটালবিগত বছরগুলোতে প্রাথমিক শিক্ষক নিয়োগ পরীক্ষার প্রশ্নপত্র ফাঁস ও অনিয়মের অভিযোগে বাতিল হয়েছিল কয়েকটি জেলার লিখিত পরীক্ষা। তাই সনাতন পদ্ধতি বাদ দিয়ে এখন ডিজিটাল পদ্ধতিতে নিয়োগ পরীক্ষা নিচ্ছে প্রাথমিক ও গণশিক্ষা মন্ত্রণালয়। প্রশ্নব্যাংক থেকে বাছাই করে তৈরি করা হয় ৮০টি নৈর্ব্যক্তিক প্রশ্নের ৯ সেট প্রশ্ন। প্রতিটি সেটে প্রশ্নের ক্রমিক নম্বর ভিন্ন হয়। পরীক্ষার দিন সকালে ইমেইলের মাধ্যমে প্রতিটি জেলায় প্রশ্ন পাঠানো হয়।লক্ষ্য রাখবেন যাআবেদনপত্রটি ঠিকমতো পূরণ করুন। প্রয়োজনীয় কাগজপত্র সংযুক্ত করুন। প্রাপকের ঠিকানা নির্ভুলভাবে লিখুন। পরীক্ষার হলে প্রবেশপত্র সঙ্গে রাখুন। সেট কোড ঠিকমতো পূরণ করুন। চাহিদার চেয়ে একটু বেশিই প্রস্তুতি নিন।প্রাথমিক শিক্ষক নিয়োগ সংক্রান্ত বিষয়ে নিয়মিত প্রাথমিক শিক্ষা অধিদপ্তরের নির্ধারিত ওয়েবসাইট (www.dpe.gov.bd) ভিজিট করতে পারেন।



12319,28136
ইন্টারভিউয়ের যে ভুলে চাকরি অনিশ্চিত
ফিচার
প্রকাশ : ১৩ ফেব্রুয়ারি ২০১৯, ০০:০০
শরিফ আহমেদ চাকরির জন্য ইন্টারভিউ দিতে গিয়ে কেউই ভুল করতে চায় না। কিন্তু বাস্তবে ইন্টারভিউতে অনেকেরই এমন সব ছোট ভুল হয় যে, চাকরিটা হারানোর মতো পরিস্থিতি তৈরি হয়। বিশেষ করে একটি ভুল করে ফেললে তার কারণে সৃষ্ট পরিস্থিতিতে আরও ভুল তৈরি হতে পারে, যা চাকরি হারানোর কারণ। এমন কয়েকটি ভুল নিয়েই এ লেখা।g মাত্রাতিরিক্ত আত্মবিশ্বাসে ইন্টারভিউয়ারদের বিষয়ে ভুল ধারণা পোষণ করা কিংবা ভুল সম্বোধন।g পরিস্কার-পরিচ্ছন্নতা ও সচেতনতার অভাব। হয়তো আপনি ইন্টারভিউ দেওয়ার আগে বার্গার খেয়েছেন। তবে বার্গারের লেটুসপাতাটি তাড়াহুড়া করতে গিয়ে আর পরিস্কার করা হয়নি, দাঁতেই লেগে রয়েছে। এমন পরিস্থিতিতে সেটি পরীক্ষকদের নজরে এলে চাকরিটি হাতছাড়া হতে সময় লাগবে না মোটেও।g অতিরিক্ত মানসিক চাপের কারণে অনেক চাকরিপ্রার্থীকে অত্যন্ত নার্ভাস অবস্থায় দেখা যায়। ফলে পরীক্ষক কোনো প্রশ্ন করলে তার উত্তর জানা থাকলেও সেটি দিতে পারে না পরীক্ষার্থী। তাহলে আর চাকরি পাবেন কী করে!g নার্ভাসনেসের বদলে অতিরিক্ত আমুদে মেজাজে থাকাটাও ভালো কথা নয়। ইন্টারভিউ বোর্ডে গিয়ে গুণগুণ করে গান গাইলে বা হাঁটার সময় নাচের মুদ্রায় হাঁটলে তা ইন্টারভিউয়ারদের বিরক্তই করবে।g ইন্টারভিউ দিতে অযাচিত সঙ্গী বা পোষা প্রাণী সঙ্গে করে নিয়ে না যাওয়া। আপনার ইন্টারভিউয়ে অন্য কাউকে সাথে কেউই আশা করবে না, সেটা মনে রাখবেন।g নিজের সম্পর্কে বর্ণনা করতে বলা হলেও চাকরিপ্রার্থীর নীরবতা। আসলে আপনি নিজেকে ব্যাখ্যা না করতে পারলে প্রতিষ্ঠানকে কতটুকু বুঝতে ও অন্যদের বুঝাতে পারবেন, সেই প্রশ্ন থেকেই যায়।g পোশাক বিভ্রাট বা সঠিকভাবে পোশাক না পরা কিংবা পোশাকের বোতাম ও চেন খোলা থাকা একটি অযোগ্যতা। নিজেকে পরিপাটি করে না সাজাতে পারলে কাজও পরিপাটি হয় না—এটাই সর্বজনস্বীকৃত।g সিভিতে মিথ্যা তথ্য পরিবেশন করলে আর তা ইন্টারভিউয়ে ধরা পড়লে নিশ্চিত থাকুন ওই চাকরিটি হচ্ছে না।g ইন্টারভিউ বোর্ডে উপস্থিত হতে দেরি করা। কারণ সময়ের কাজ সময়ে করতে পারার গুণ চাকরিপ্রার্থীর জন্য আবশ্যক।g চাকরিপ্রার্থীর আবেদনকৃত পদটির নাম বা বিস্তারিত না জানা। যে চাকরিটি আপনি করতে চান, সেটি সম্পর্কে বিস্তারিত বা সঠিকভাবে না জানাটা কোনোভাবেই আপনার গুণ নয়, বরং অযোগ্যতা। 



12320,28137
জনবল নিয়োগ দেবে বাংলাদেশ রেলওয়ে
ফিচার
প্রকাশ : ১৩ ফেব্রুয়ারি ২০১৯, ০০:০০
 সম্প্রতি জনবল নিয়োগের বিজ্ঞপ্তি প্রকাশ করেছে বাংলাদেশ রেলওয়ে। বিজ্ঞপ্তি অনুযায়ী, ‘বাংলাদেশ রেলওয়ে পূর্বাঞ্চলের লেভেলক্রসিং গেটগুলোর পুনর্বাসন ও মান উন্নয়ন’ প্রকল্পে গেটকিপার পদে চুক্তিভিত্তিক নিয়োগ পাবেন ১০৩৮ জন। এর অংশ হিসেবে পূর্বাঞ্চলের জন্য চুক্তি ভিত্তিতে প্রকল্প মেয়াদের জন্য ২২১ জন গেটকিপার নিয়োগ দেবে রেলওয়ে। ইতোমধ্যে শুরু হয়েছে আবেদনের কার্যক্রম, চলবে আগামী ২০ ফেব্রুয়ারি ২০১৯ খ্রি. পর্যন্ত। বিস্তারিত জানাচ্ছেন আরিফুর রহমানযোগ্যতা ও আবেদনসম্প্রতি প্রকাশিত বিজ্ঞপ্তি অনুযায়ী, উল্লিখিত পদে এসএসসি পাস হলেই আবেদন করা যাবে। এই পদে যারা আবেদন করবেন তাদের বাড়তি কোনো অভিজ্ঞতার প্রয়োজন নেই। আগামী ২০ ফেব্রুয়ারি আবেদনকারীদের বয়স হতে হবে ১৮ থেকে ৩০ বছরের মধ্যে। তবে মুক্তিযোদ্ধা কোটা, এতিম ও শারীরিক প্রতিবন্ধীদের ক্ষেত্রে বয়স ৩২ বছর পর্যন্ত শিথিলযোগ্য।  আবেদন সংক্রান্ত বিস্তারিত তথ্য পাওয়া যাবে বাংলাদেশ রেলওয়ে এর নির্ধারিত ওয়েবসাইটে। আবেদনপত্রটি জমা দিতে হবে ‘চিফ পার্সোনেল অফিসার (পূর্ব), বাংলাদেশ রেলওয়ে, সিআরবি, চট্টগ্রাম’ ঠিকানায়। আবেদনপত্র সরাসরি অথবা ডাকযোগে পাঠানো যাবে।পরীক্ষা পদ্ধতিসরাসরি মৌখিক পরীক্ষার মাধ্যমে প্রার্থী বাছাই করা হবে। আবেদন যাচাই-বাছাইয়ের পর যোগ্যদের ঠিকানায় মৌখিক পরীক্ষার প্রবেশপত্র পাঠানো হবে। ৫০ নম্বরের মৌখিক পরীক্ষা হবে। পাস নম্বর ৫০ শতাংশ। মৌখিক পরীক্ষার সময় শিক্ষাগত যোগ্যতার সনদ, জাতীয় পরিচয়পত্র, চারিত্রিক সনদ, কোটাসংশ্লিষ্ট প্রযোজ্য সব সনদের মূলকপি সঙ্গে রাখতে হবে। নিয়োগ পরীক্ষা নেওয়া হবে বাংলাদেশ রেলওয়ের চট্টগ্রাম ও রাজশাহী কেন্দ্রে।পরীক্ষার প্রস্তুতিবাংলাদেশ রেলওয়ের কয়েকজন সিনিয়র গেটকিপারদের সঙ্গে কথা বলে জানা যায়, মৌখিক পরীক্ষায় প্রার্থীর নিজের সম্পর্কে ও এলাকা সম্পর্কে সাধারণত প্রশ্ন করা হয়। এর পাশাপাশি সাধারণ জ্ঞান সম্পর্কেও প্রশ্ন করা হয়ে থাকে। দেখা হয় শারীরিক যোগ্যতা।দায়িত্ব পালনের বিষয়ে জানতে চাওয়া হতে পারে। দেখা হতে পারে সচেতনতা, সতর্কতা, নিয়মানুবর্তিতা। মৌখিক পরীক্ষায় ভালো করার জন্য বেসিক নলেজ থাকতে হবে। প্রাথমিক পর্যায়ের পাঠ্য বই এবং সাম্প্রতিক বিষয়ে আপডেট থাকতে হবে। নিজেকে গুছিয়ে উপস্থাপন করতে পারলে চাকরি মিলতে পারে।বেতনসীমাএ প্রকল্পে গেটকিপার পদে নিয়োগপ্রাপ্তরা ২০১৫ জাতীয় বেতন স্কেলের গ্রেড-২০ অনুসারে পূর্বাঞ্চল রেলওয়ের আওতাধীন ঢাকা মেট্রোপলিটন এলাকার জন্য ১৫ হাজার ৫শ’ ৫০ টাকা মাসিক বেতন দেওয়া হবে। চট্টগ্রাম, সিলেট, নারায়ণগঞ্জ, গাজীপুর সিটি করপোরেশন এলাকার জন্য ১৪ হাজার ৯শ’ ৫০ টাকা এবং অন্যান্য স্থানের জন্য ১৪ হাজার ৪শ’ ৫০ টাকা হারে মাসিক বেতন পাবেন। 



12321,28138
শীর্ষ খবর
ফিচার
প্রকাশ : ১৩ ফেব্রুয়ারি ২০১৯, ০০:০০
ব্রিটিশ আইডিয়াল ইন্টারন্যাশনাল হাই স্কুলপদের নাম:শিক্ষক/ শিক্ষিকাখালি পদ :০২চাকরির দায়িত্বসমূহ :গোলাপগঞ্জস্থ ব্রিটিশ আইডিয়াল ইন্টারন্যাশনাল হাই স্কুলের জন্য বাংলা ও ইংরেজি বিষয়ে পাঠদান পারদর্শী দুই (০২) জন শিক্ষক/শিক্ষিকা জরুরি ভিত্তিতে নিয়োগ করা হবে।চাকরির ধরন :ফুল টাইমকর্মস্থল :সিলেটউত্স :বিডিজবস.কম অনলাইন জব পোস্টিংআবেদনের শেষ তারিখ: ফেব্রুয়ারি ১৬, ২০১৯ টপআপ লিমিটেডপদের নাম :বিজনেস ডেভেলপমেন্ট এক্সিকিউটিভপদের সংখ্যা :২চাকরির দায়িত্বসমূহ :নতুন মার্চেন্টদের সঙ্গে ব্যবসায়িক যোগাযোগ করাপ্রকল্পের ব্যয় বিশ্লেষণ এবং বাজেট প্রণয়নবাণিজ্যিক বিশ্লেষণ, ব্যবসা প্রক্রিয়া বিশ্লেষণ।ব্যবসা কৌশল ব্যবস্থাপনা, আইটি সেলস এবং মার্কেটিং এর কাজ করতে হবে।চাকরির ধরন :ফুল টাইমশিক্ষাগত যোগ্যতা :বিবিএঅভিজ্ঞতা :সর্বনিম্ন ২ বছরঅভিজ্ঞতার ক্ষেত্র: প্রাতিষ্ঠানিক ব্যাংকিং, প্রকল্প ব্যবস্থাপনা।শিল্পক্ষেত্র:সফ্টওয়্যার প্রতিষ্ঠান, বিনিয়োগ/ মার্চেন্ট ব্যাংক। ফ্রেশ গ্র্যাজুয়েটরাও আবেদন করতে পারেন।চাকরির প্রয়োজনীয় বিষয়সমূহ :বয়স ২৫ থেকে ৩০ বছর। শুধুমাত্র পুরুষরা আবেদন করতে পারবেন।কর্মস্থল :ঢাকা বিভাগবেতনসীমা :টাকা. ১৫০০০ - ৩০০০০ (মাসিক )কোম্পানির সুযোগ সুবিধাদি :লাঞ্চ সুবিধা— সম্পূর্ণ ভর্তুকি।উত্সব ভাতা: ২টি ( বার্ষিক )উত্স :বিডিজবস.কম অনলাইন জব পোস্টিংআবেদনের শেষ তারিখ: ফেব্রুয়ারি ১৫, ২০১৯ ওয়েভ ফাউন্ডেশনপদের নাম :একাউন্টস অফিসারপদের সংখ্যা :১০জব কনটেক্সট:বেসরকারি সংস্থা ওয়েভ ফাউন্ডেশন জাতীয় ও স্থানীয় পর্যায়ে অধিকার ও সুশাসন, কমিউনিটি অর্থায়ন এবং জীবন-জীবিকা ও মানবসম্পদ উন্নয়ন সেক্টরের অধীনে বিভিন্ন কার্যক্রম বাস্তবায়ন করছে। সংস্থা ক্ষুদ্রঋণ কর্মসূচি বাস্তবায়নের জন্য রাজশাহী বিভাগের বাসিন্দাদের নিকট থেকে দরখস্ত আহবান করা হচ্ছে।চাকরির দায়িত্বসমূহ :আর্থিক ব্যবস্থাপনা ও হিসাব সংরক্ষণ; ক্ষুদ্রঋণ সফটওয়ার পরিচালনা; ব্যাংক লেনদেন ও ব্যাংক বিবরণী প্রস্তুত; ঋণ বিতরণ, আদায় গ্রহণ ও তথ্য সংরক্ষণ; বিভিন্ন আর্থিক প্রতিবেদন প্রস্তুত, বাজেট প্রস্তুত ও ব্যবস্থাপনায় সহযোগিতাকরণ; আর্থিক মনিটরিং; স্থায়ী সম্পত্তি সংরক্ষণ ও ব্যবস্থাপনা করা।চাকরির ধরন :ফুল টাইমশিক্ষাগত যোগ্যতা :মাস্টার্স ইন কমার্সবাণিজ্যে স্নাতকোত্তর (হিসাব বিজ্ঞান প্রধান) পাস।অভিজ্ঞতা :সর্বনিম্ন ১ বছরচাকরির প্রয়োজনীয় বিষয়সমূহ :বয়স সর্বোচ্চ ৩৪ বছর। পরিশ্রমী, আত্মবিশ্বাসী ও ক্ষুদ্রঋণ কর্মসূচিতে ক্যারিয়ার গড়ার দৃষ্টিভঙ্গি এবং সংশ্লিষ্ট কাজের ১ বছরের অভিজ্ঞতা থাকতে হবে।কর্মস্থল :রাজশাহী বিভাগবেতনসীমা :টাকা. ১৬০০০ (মাসিক )শিক্ষানবিসকাল ৬ মাস বেতন ও ভাতা ১৬০০০/- টাকা এবং দৈনিক ৫০/- টাকা হারে টিফিন প্রদান করা হবে।উত্স :বিডিজবস.কম অনলাইন জব পোস্টিংআবেদনের শেষ তারিখ: ফেব্রুয়ারি ১৯, ২০১৯ লিপি পেপার মিলসপদের নাম:মেকানিক্যাল ইঞ্জিনিয়ারপদের সংখ্যা :০২চাকরির দায়িত্বসমূহ :যৌক্তিক এবং সমস্যা সমাধানকারী হতে হবে। সিনিয়র ইঞ্জিনিয়ার কর্তৃক প্রদত্ত সকল দায়িত্ব পালন করতে হবে।টুডি এবং থ্রিডি ভার্সনে অটোক্যাড মেকানিক্যাল ড্রইং আঁঁকতে এবং সংশোধন করতে সক্ষমসন্তুষ্টচিত্তে যেকোনো যান্ত্রিক কার্যক্রমের দায়িত্ব গ্রহণ করতে হবে।চাকরির ধরন :ফুল টাইমশিক্ষাগত যোগ্যতা :বিএসবিঅভিজ্ঞতা :৫ থেকে ১০ বছরঅভিজ্ঞতার ক্ষেত্র:ইন্সটলেশন/ ইরেকশন, মেকানিক্যাল টেকনিশিয়ানের অভিজ্ঞতা থাকতে হবে।চাকরির প্রয়োজনীয় বিষয়সমূহ :বয়স ২৮ থেকে ৪০ বছর এবং শুধুমাত্র পুরুষরা আবেদন করতে পারবেন।কর্মস্থল :নারায়ণগঞ্জকোম্পানির সুযোগ সুবিধাদি :লাঞ্চ সুবিধা: সম্পূর্ণ ভর্তুকি প্রদান করা হবে।বেতন পর্যালোচনা: অর্ধ বার্ষিকউত্সব ভাতা: ২টি ( বার্ষিক )উত্স :বিডিজবস.কম অনলাইন জব পোস্টিংআবেদনের শেষ তারিখ: মার্চ ৮, ২০১৯ স্টাডি পয়েন্ট স্কুলপদের নাম:শিক্ষক/ শিক্ষিকাখালি পদ :নির্দিষ্ট নয়।চাকরির ধরন :ফুল টাইম/ চুক্তিভিত্তিক।কর্মস্থল :ঢাকা (খিলগাঁও)।প্রার্থীদের যোগ্যতা :মতিঝিল আইডিয়াল মডেল স্কুল, মতিঝিল আইডিয়াল স্কুল, ভিখারুন-নিসা নূন, ন্যাশনাল আইডিয়াল স্কুলের সাবেক শিক্ষকরা আগ্রাধিকার পাবেন। শুধুমাত্র মহিলারাই আবেদন করতে পারবেন।বেতনসীমা : আলোচনা সাপেক্ষবেতন পর্যালোচনা: আলোচনা সাপেক্ষশিক্ষাগত যোগ্যতা: যেকোনো বিষয়ে স্নাতক।আবেদনপত্র পাঠানোর ঠিকানা :স্টাডি পয়েন্ট স্কুল, ২৬৪/বি খিলগাঁও তালতলা ( র্যাব ক্যাম্পের পাশে) ঢাকা-১২১৯।আবেদনের শেষ তারিখ: মার্চ ১৬, ২০১৯উত্স :বিডিজবস.কম অনলাইন জব পোস্টিং 



12322,28139
সেরা চাকরি
ফিচার
প্রকাশ : ১৩ ফেব্রুয়ারি ২০১৯, ০০:০০
জামান ইঞ্জিনিয়ারিং লি.পদের নাম :আর্কিটেক্টপদের সংখ্যা :০৩চাকরির দায়িত্বসমূহ :ব্যবস্থাপনা দ্বারা নির্ধারিত আর্কিটেকচারাল। পরিকল্পনা, থ্রিডি, রেন্ডারিং, অ্যানিমেশনে দক্ষতা। উত্তম ফ্লায়ার ডিজাইনের দক্ষতা থাকতে হবে। অবশ্যই শৃঙ্খলাবদ্ধ এবং সংগঠিত হতে হবে। বিভাগীয় প্রধান বা ব্যস্থাপনার প্রয়োজন অনুসারে অন-হাউস ডিজাইন টিমের জন্য সময়মত নকশা জমা দেওয়ার জন্য এককভাবে কাজ করা।চাকরির ধরন :ফুল টাইমশিক্ষাগত যোগ্যতা :ব্যাচেলর অফ আর্কিটেকচারঅভিজ্ঞতা :সর্বনিম্ন ৫ বছরঅভিজ্ঞতার ক্ষেত্র:নকশা প্রণয়ন, পরিকল্পনা, প্রকল্প ব্যবস্থাপনা, অন্দরসজ্জাচাকরির প্রয়োজনীয় বিষয়সমূহ : পুরুষ এবং নারীরা আবেদন করতে পারবেন।কর্মস্থল :জর্ডানবেতনসীমা :আলোচনা সাপেক্ষকোম্পানির সুযোগ সুবিধাদি :বেতন এবং অন্যান্য সুবিধা হবে কোম্পানির পলিসি অনুযায়ী।উত্স :বিডিজবস.কম অনলাইন জব পোস্টিংআবেদনের শেষ তারিখ: মার্চ ৯, ২০১৯  



12323,28140
সেবায় অনন্য দৃষ্টান্ত স্থাপনে রেণী
ফিচার
প্রকাশ : ১৩ ফেব্রুয়ারি ২০১৯, ০০:০০
  আব্দুস সাত্তার  অটিজম শিশুদের সেবা দিয়ে আলোর পরশ ছড়িয়ে দিচ্ছেন সমাজসেবী শাহিন আকতার রেণী। তিনি অটিজম শিশুদের সংগঠন ফাউন্ডেশন ফর উইমেন এন্ড চাইল্ড এসিসট্যান্স (এফডাব্লিউসিএ) এর মাধ্যমে অটিজম শিশুদের কল্যাণে একের পর এক কল্যাণমুখী কাজ করে চলেছেন। তিনি শত বাধার মুখেও শিশুদের সেবা থেকে পিছপা হননি। সমাজসেবার ব্রত নিয়ে জনগণের মাঝে হাজির হয়েছেন তিনি। সেই ২০১০ সালে রাজশাহী নগরে একটি অটিজম স্কুল প্রতিষ্ঠা করেন তিনি। বর্তমানে এ অটিজম স্কুলে ২৫০ জন শিক্ষার্থী রয়েছে। এসব শিক্ষার্থীর অভিভাবক হিসেবে সমাজসেবী শাহিন আকতার রেণী সেবা দিয়ে যাচ্ছেন। বর্তমানে এফডাব্লিউসিএ এর চেয়ারম্যান হিসেবে দায়িত্ব পালন করে চলেছেন। বিশ্বে বর্তমানে অটিজম শিশুদের মানসিকভাবে বেড়ে উঠা খুবই চ্যালেঞ্জ। আর এই চ্যালেঞ্জকে গ্রহণ করেন বিশিষ্ট সমাজসেবী শাহিন আকতার রেণী। তিনি রাজশাহী সিটি কর্পোরেশনের মেয়র এএইচএম খায়রুজ্জামান লিটনের সহধর্মিণী। তিনি নিজ সংসার পরিচালনা করার পাশাপাশি বিভিন্ন সামাজিক কর্মকাণ্ডে নিজেকে নিয়োজিত রাখেন।বর্তমান সরকার নারীদের অধিকার আদায়ে নানান পদক্ষেপ নিয়েছেন। যা অনেকাংশে বাস্তবায়ন চলছে। আর রাজশাহীসহ জেলার নারীদের অধিকার আদায়ে মাঠে ময়দানে থেকে নেতৃত্ব দিচ্ছেন সমাজসেবী শাহিন আকতার রেণী। যেখানে নারীর অধিকার বিষয়ে জড়িত সেখানেই তৃণমূলের প্রাণ রেণী হাজির হন। রাজশাহী মহানগরীতে নারীদের অধিকার বাস্তবায়নে কার্যকর পদক্ষেপ নেওয়া হয়েছে। এখানকার নারীরা ঘরে বাইরে সবখানেই নিজের অধিকার নিয়ে বেঁচে থাকার সুযোগ পেয়েছে। একারণে শাহিন আকতার রেণীর অবদান কম নয়। রাজশাহী কোর্ট এলাকার গৃহবঁধূ আলতাফুন্নেসা বলেন, যখনই সমস্যায় পড়েছি, তখনই ছুটে গেছি রেণী ভাবীর কাছে। কোনদিন তার কাছ থেকে আবদার নিয়ে গিয়ে ফিরে আসিনি। শুধু  আলতাফুন্নেসার কথা নয়, একথা আরো অনেকের। নগরীর মহিষবাথান এলাকার নার্গিস খাতুন বলেন, আমার বড় মেয়ে রাজশাহী কলেজে অনার্সে  প্রথম বর্ষে ভর্তি করার জন্য টাকা যোগাড় করতে পারছিলাম না। ভাবী আমার মেয়ের ভর্তির কথায় টাকার ব্যবস্থা করে দিলেন। রেণী ভাবীকে ধন্যবাদ জানানোর ভাষা আমার জানা নেই। লক্ষ্মীপুর এলাকার স্কুলের শিক্ষিকা নাহিদা খাতুন বলেন, আমার একটা পারিবারিক সমস্যা নিয়ে গিয়েছিলাম প্রিয় ভাবীর বাসায়। সমস্যাটি জানার পর সমাধান করে দেন। তিনি একজন সত্যিকার অর্থেই সমাজসেবী। আমরা সংরক্ষিত এমপি হিসেবে চাই রেণী ভাবীকে। নারী ও প্রতিবন্ধী বিষয়ক সংস্থা বিকাশের নির্বাহী পরিচালক বলেন, রেণী ভাবীর  সহযোগিতায়  এই সংস্থা এগিয়ে চলছে। শুধু আমাদের সংগঠন নয়, আরো অনেক সংগঠনেই রেণী ভাবীর সহযোগিতার ছোঁয়া রয়েছে।শাহিন আকতার রেণী ভাবীর আরেকটি গুণ হলো প্রতিবন্ধীদের কোনো সমস্যা হলেই ছুটে যান তিনি। আর কোনো অনুষ্ঠানের কথা জানলেই তিনি আর না করেন না। প্রতিবন্ধীদের আর্থিকভাবে সহযোগিতার পাশাপাশি তাদের উন্নয়নে অগ্রণী ভূমিকা পালন করে চলেছেন। প্রতিবন্ধী শিশুদের মাতৃস্নেহে আবদ্ধ রাখেন সমাজসেবী শাহিন আকতার রেণী। প্রতিবন্ধী শিশুদের হুইল চেয়ার, হেয়ারিং এইড, সেলাই মেশিন, ক্র্যাচ, শিক্ষা উপকরণসহ বিভিন্ন সহযোগিতার হাত বাড়িয়ে দেন শাহিন আকতার রেণী।রাজশাহী নগরীর উপশহর এলাকার প্রয়াস প্রতিবন্ধী স্কুলের শিক্ষার্থীদের সঙ্গেও নারীর টান রয়েছে। প্রয়াসের পক্ষ থেকে সমাজসেবী শাহিন আকতার রেণীকে জাতীয় নির্বাহী প্রতিবন্ধী  কমিটির সদস্য  করা হয়েছে। এর ফলে শাহিন আকতার রেণী প্রতিবন্ধী শিশুদের উন্নয়নে আরো অবদান রেখে চলেছেন।এসব বিষয়ে বিশিষ্ট সমাজসেবী শাহিন আকতার রেণী বলেন, আসলে সমাজের অসহায়দের পাশে সবারই দাঁড়ানো উচিত্। কারণ আমাদের সমাজে কারণে-অকারণে শিশুরাই অসহায়ের শিকার হয়। এসব অসহায় অটিজম শিশুদের পাশে থাকাটাই জরুরি মনে করি। 



12324,28141
ব স ন্তে র আগমনে ভালোবাসার আয়োজনে
ফিচার
প্রকাশ : ১৩ ফেব্রুয়ারি ২০১৯, ০০:০০
বৃক্ষের ধূসর বর্ণহীন পাতা ঝরে পড়ছে। গাছের শাখা ঢেকে যাচ্ছে কঁচি নতুন পাতায়। কোথায় যেন ডাকছে কোকিল। আর ফুলের বাগানে শুরু হয়েছে রঙের খেলা। এমন দৃশ্য দেখেই তো কবিরা কবিতার পঙক্তিমালা গাঁথেন। সাথে যোগ হয়েছে পরের দিনের তরুণ প্রজন্মের কাঙ্ক্ষিত দিন ভ্যালেন্টাইন্স ডে  নাছিমা খাতুন ‘সে’ যাওয়ার আগে, আর ‘ও’ আসার আগে প্রকৃতি জানান দিচ্ছিলো। প্রকৃতির শরীর থেকে শীতের চাদর সরে যাচ্ছে, বসন্তের পোশাকে সাজবে বলে। তাইতো, ক’দিন ধরেই বাতাসে ভাসছিল তার আগমনী বার্তা। বৃক্ষের ধূসর বর্ণহীন পাতা ঝরে পড়ছে। গাছের শাখা ঢেকে যাচ্ছে কঁচি নতুন পাতায়। কোথায় যেন ডাকছে কোকিল। আর ফুলের বাগানে শুরু হয়েছে রঙের খেলা। এমন দৃশ্য দেখেই তো কবিরা কবিতার পঙক্তিমালা গাঁথেন। সাথে যোগ হয়েছে পরের দিনের তরুণ প্রজন্মের কাঙ্ক্ষিত দিন ভ্যালেন্টাইন্স ডে।ফালগুনের প্রথম দিনে পুরো ঢাকা শহর সাজে ফাগুন সাজে। হলুদ, কমলা ও বাসন্তী রঙের ছোঁয়া সবার মধ্যে। যে যার মতো করে এই দিন ঘুরতে বের হন। কারও সঙ্গে পরিবার বা বন্ধু-বান্ধব। নগর জুড়েও থাকে নানা আয়োজন। প্রতিবছরের মতো এ বছরও বসন্তকে বরণ করা হবে নানা আয়োজনে।জাতীয় বসন্ত উদযাপন পরিষদ দুই দশক ধরে পয়লা ফাল্গুনে বসন্ত উত্সবের আয়োজন করে আসছে। বর্ণাঢ্য শোভাযাত্রা, ফুল ও ছবির প্রদর্শনী, পোশাক, সাজসজ্জা ও দেশজ সংস্কৃতির পরিবেশনার মাধ্যমে বসন্তকে স্বাগত জানানো হয়। সাধারণত দিনের দুটি ভাগে বসন্তের আয়োজন হয়। পয়লা ফাগুনে সকালে ঢাকা বিশ্ববিদ্যালয়ের চারুকলা অনুষদের বকুলতলায় যন্ত্রসংগীতের পরিবেশনার মধ্য দিয়ে শুরু হয় বসন্ত উত্সব। একটি শোভাযাত্রার পর শেষ হয় সকালের আয়োজন। দিনভর চলে আড্ডা। বিকেলে একসঙ্গে বকুলতলা, ধানমন্ডির রবীন্দ্রসরোবর ও বাহাদুর শাহপার্কে একযোগে চলে অনুষ্ঠান। অনুষ্ঠানে দলীয় সংগীত, আবৃত্তি ছাড়াও থাকে আদিবাসী শিল্পীদের বিশেষ পরিবেশনা। থাকে নবীন ও প্রবীণদের মধ্যে গাঁদাফুলের প্রীতিবন্ধন। আবাহন, সুরের ধারা, ধ্রুবতাল, সপ্তক ইত্যাদি দল পরিবেশনা করে এই আয়োজনে। এ ছাড়া টিএসসি, শাহবাগ, বইমেলা প্রাঙ্গণসহ সব জায়গায় লাগে বসন্তের ছোঁয়া। বুলবুল ললিতকলা একাডেমিসহ (বাফা) বিভিন্ন সাংস্কৃতিক সংগঠন সকাল থেকেই আলাদা আয়োজনে মেতে উঠে বসন্তবরণের প্রাণোচ্ছল উত্সবে।শুধু প্রাণের দুরন্ত আবেগ আর প্রেমে নয়, এ ঋতুতে বাংলার মানুষ জেগে ওঠে দ্রোহে-প্রতিবাদে। বিদ্রোহী কবি কাজী নজরুল ইসলামের মতো বার্তা ছড়ায়, ‘এলো খুনমাখা তূণ নিয়ে/ খুনেরা ফাগুন..।’ মায়ের ভাষায় কথা বলার অধিকার চেয়ে বাংলার তরুণরা রক্ত ঝরিয়েছে এ ঋতুতে। আবার সামরিক-স্বৈরাচারের বিরুদ্ধে আন্দোলন করতে গিয়েও রক্ত ঝরিয়েছে এই বসন্তে। তাই দোসরা ফাল্গুন ‘সামরিক-স্বৈরাচার বিরোধী গণতন্ত্র দিবস’। বিদ্রোহ আর উত্সব এ ঋতুতে চলে হাত ধরাধরি করে। মোগল সম্রাট আকবর দূর অতীতে ১৫৮৫ সালে ১৪টি উত্সবের প্রবর্তন করেছিলেন। যার মধ্যে অন্যতম একটি ছিল ‘বসন্ত উত্সব’। এ উত্সব মহানগর ঢাকা থেকে সারাদেশে নতুন করে তরঙ্গিত হতে শুরু করেছে ১৪০১ বঙ্গাব্দ থেকে। পহেলা ফাল্গুনে বসন্ত উত্সবের রঙে মেতে ওঠে তরুণ হূদয়, নতুন করে প্রাণ পান প্রবীণেরা। বসন্তে শুধু প্রকৃতিই নয়, হূদয়ও রাঙা হয়ে ওঠে। বসন্ত তাই অনেকের কাছে ‘প্রেমের ঋতু’। শচীন কর্তার মতো তাই সকলের মনে অনুরণিত হয়‘ শোন গো দখিনা হাওয়া/ প্রেম করেছি আমি’।বসন্ত আর ভালোবাসা দিবসে নানা আয়োজন: বসন্ত আর ভালোবাসা দিবস উপলক্ষে বিভিন্ন ফ্যাশন, মোবাইল কোম্পানি, আইটি প্রতিষ্ঠান নানা আয়োজন ও বিশেষ ছাড় দিয়ে থাকে। সাদাকালো, ক্যাটস আই, এড্রয়েট, মেঘ, আরশীনগর, মুমু মারিয়া, ফড়িং, গীতাঞ্জলি, পারসোনা, বিশ্বরঙ, মুসলিম কালেকশন, ভ্যালেন্টিনা, বার্ডস আইসহ নানা ফ্যাশন প্রতিষ্ঠান বসন্ত আর ভালোবাসা দিবস উপলক্ষে বিশেষ আয়োজন করে থাকে। এবারের বসন্ত উপলক্ষে চীনা মোবাইল কোম্পানি অপো ফেসবুক ক্যাম্পেইন নিয়ে এসেছে। ভালোবাসার মানুষের সাথে ছবি তুলে অপো’র পেজের কমেন্ট বক্সে পোস্ট দিলে সেখান থেকে বিজয়ী নির্বাচন করে বিশেষ উপহার দেবে প্রতিষ্ঠানটি। এছাড়াও বিভিন্ন অনলাইন ও ফেসবুক শপে চলে নানা আয়োজন। ছবি: ইন্টারনেট 



12325,28142
স্বাস্থ্যকথা বয়ঃসন্ধিকালের সচেতনতা
ফিচার
প্রকাশ : ১৩ ফেব্রুয়ারি ২০১৯, ০০:০০
  মহিলা অঙ্গন প্রতিবেদক একজন প্রাপ্তবয়স্ক মেয়ের কাছে মাসিক যতটা সাধারণ ও নিয়মিত ব্যাপার; বয়ঃসন্ধিকালে সেই মেয়েটির প্রথম মাসিক ছিল ততটাই আতঙ্কের। এ সময় মেয়েদের শরীরে আসে আমূল পরিবর্তন যার সঙ্গে শারীরিক ও মানসিকভাবে খাপ খাইয়ে নেওয়া বেশ কঠিন হয়ে পড়ে। সাধারণত ১২-১৩ বছর বয়স থেকে মাসিক শুরু হয়ে যায়। অনেকের ক্ষেত্রে ৮-৯ বছরেও শুরু হয়ে যেতে পারে আবার অনেকের ১৫-১৬ বছর বয়সে মাসিক শুরু নাও হতে পারে। তাই প্রথম মাসিক হওয়ার আগের কিছু লক্ষণ জেনে রাখা ভালো।সাধারণত মায়ের যে বয়সে প্রথম মাসিক হয়েছিল, মেয়েদেরও ওই বয়সে প্রথম মাসিক হওয়ার সম্ভাবনা থাকে। তবে আগে বা পরে হতে পারে। মাসিক শুরু হওয়ার প্রায় ৩ বছর আগে থেকে স্তনের বৃদ্ধি শুরু হয়। সাধারণত স্তন বৃদ্ধির ৪ বছরের মধ্যে মাসিক শুরু হয়। শরীরের পিউবিক হেয়ার বৃদ্ধি পায়। পিউবিক হেয়ার বৃদ্ধির ২ বছরের মধ্যে প্রথম মাসিক হয়। সাধারণত ২-৭ দিন পর্যন্ত মাসিক স্থায়ী হয়। সেভাবে প্রস্তুতি নিয়ে রাখবেন। যেহেতু ১২-১৩ বছরের সময় বেশিরভাগ মেয়েদের মাসিক হয়ে যায়। তাই এই সময়ে মেয়েদের মাসিকের জন্য প্রয়োজনীয় উপকরণ সঙ্গে রাখা ভালো। স্কুলে বা অন্য কোনো পাবলিক স্থানে প্রথম মাসিক হলে ঘাবড়ে না যেয়ে আশেপাশের কারো সাহায্য নিন।অভিভাবকদের কর্তব্য: মেয়ের সঙ্গে কথা বলুন। তাকে জানান যে, এটি খুবই স্বাভাবিক একটি নিয়ম। কোনো চিন্তার বিষয় নেই। নিজের অভিজ্ঞতা সম্পর্কে মেয়েকে জানান। তাকে আশ্বস্ত করুন যে, ভয় পাবার কিছুই নেই। স্যানিটারি ন্যাপকিন সম্পর্কে ধারণা দিন। মাসিকের সময় পরিষ্কার-পরিচ্ছন্নতার দিকে একটু বাড়তি নজর দেয়া উচিত্। মাসিক সম্বন্ধে পড়তে আগ্রহী করুন। ইন্টারনেটে বিভিন্ন ওয়েবসাইট থেকে খুব সহজেই মাসিক সম্বন্ধে জানতে পারবেন। এছাড়া বিভিন্ন বই পাওয়া যায়। তবে চিকিত্সকের পরামর্শ নেওয়া শ্রেয়। মাসিক নিয়ে কথা বলতে লজ্জা পাবেন না। এই সময়ে আপনার মেয়ের ডাক্তার হচ্ছেন আপনি। প্রথম মাসিক প্রত্যেকটি মেয়ের জীবনে একটি উল্লেখযোগ্য ঘটনা। নিজের সম্পর্কে সচেতন হন।ছবি: ইন্টারনেট 



12326,28143
কাঁঠাল পাতায় জীবন-জীবিকা
ফিচার
প্রকাশ : ১৩ ফেব্রুয়ারি ২০১৯, ০০:০০
  মো. আমিরুজ্জামান নীলফামারীর সৈয়দপুরে কাঁঠাল পাতার বিশাল বাজার গড়ে উঠেছে। এই কাঁঠাল পাতা বিক্রি করে সংসার চলছে প্রায় ১৫ জন নারী ও তাঁর পরিবারের। বাঙালি-বিহারীর এই শহরে পাতার ব্যাপক চাহিদার কারণে জীবন-জীবিকায় জড়িয়ে পড়েছেন তাঁরা। ফলে বিকাল থেকে রাত অবধি কাঁঠাল পাতার আঁটি বিক্রির ব্যবসা জমে উঠেছে। শহরের ২নং রেল ঘুণ্টি এলাকায় কাঁঠাল পাতা নিয়ে বসেন প্রায় ষাটোর্ধ্ব রেনু। বাড়ি নীলফামারীর ডোমার সীমান্ত এলাকা চিলাহাটিতে। স্বাধীনতার পর থেকে সৈয়দপুর শহরে কাঁঠালের পাতা বিক্রি করে চলেছেন। প্রতিদিন স্বামী খামাকে সঙ্গে নিয়ে ট্রেনে করে পাতা নিয়ে আসেন সৈয়দপুরে। তারপর আঁটি বেঁধে বিক্রি করে শেষ ট্রেনে বাড়ি ফিরে যান। প্রতিদিন তার পাতা বিক্রি হয় প্রায় ৪শ’ থেকে ৫শ’ টাকা। এই আয়ে বুড়ো-বুড়ি ও এক ছেলে নিয়ে সংসার ভালোই চলছে বলে জানালেন।একই জায়গায় কাঁঠালের পাতা নিয়ে বসেন রাবেয়া। প্রায় ৩০ কিলোমিটার দূরে দিনাজপুরের পাকেরহাটের জমিদারপাড়ায় তার বাড়ি। দীর্ঘ পথ ভ্যান ও রিকশায় পাতা নিয়ে এসে এই শহরে বিক্রি করেন। তিনি জানান, এলাকায় প্রতিটি কাঁঠাল গাছ পাতার জন্য ৩শ’ থেকে ৯শ’ টাকায় কিনে থাকেন। পাতা কাটার জন্য মজুরি দিতে হয় ৩শ’ টাকা। পাতা আনার পর আঁটি করে ৫ ও ১০ টাকায় বিক্রি করে তার লাভ হয় ৩শ’ থেকে ৫শ’ টাকা।শহরের ১নং রেল ঘুণ্টি এলাকায় নিয়মিত কাঁঠালের পাতা নিয়ে বসেন সৈয়দপুরের অফিসার্স কলোনির রোকসানা, মজিনা, মুন্সিপাড়ার জান্নাতুন, ফাতেমা বেগম। এরা কেউ ছিল ভবঘুরে। কেউবা বিপথে চলে গিয়েছিল। সংসারে অভাব-অনটনের কারণে দেখাদেখিতে এই উপার্জনের পথে এসেছেন। বিক্রি সবসময় থাকায় দিন চলে যাচ্ছে তাদের। কোরবানি বা উত্সবের সময় বাড়িতে বেশি খাসি-ছাগল আসলে বিক্রি বাট্টাও বাড়ে বলে জানায় তারা। 



12327,28144
উড়ন্ত আর্টিস্ট কমিউনিটি
ফিচার
প্রকাশ : ১৩ ফেব্রুয়ারি ২০১৯, ০০:০০
>> সৈয়দ তাওসিফ মোনাওয়ার প্রথাগত ধারার বাইরে গিয়ে শিল্পকর্মের মাধ্যমে পুরোনো স্থাপনার ইতিহাস ও ঐতিহ্যকে তুলে ধরার কাজ করছে উড়ন্ত আর্টিস্ট কমিউনিটির রেসিডেন্সিয়াল আর্ট এক্সচেঞ্জ প্রোগ্রাম। ‘দেশে না-জানা অসংখ্য পুরোনো স্থাপত্য নিদর্শন আছে, যেগুলো ঐতিহাসিক গুরুত্ব বহন করে। কিন্তু রক্ষণাবেক্ষণের অভাবে তার বেশিরভাগই ধ্বংসের সম্মুখীন। আমরা সেই স্থাপনাগুলোকে খুঁজে বের করি। সেখানে আটদিন অবস্থান করে তার পিছনের গল্প জানার চেষ্টা করি ও শিল্পকর্মের মাধ্যমে তার স্মৃতি ও ইতিহাসকে ফুটিয়ে তোলার চেষ্টা করি। পাশাপাশি স্থানীয় শিল্পীদের সঙ্গে বিদেশি শিল্পীদেরও নান্দনিক ভাবনার আদানপ্রদান হচ্ছে ও যোগাযোগ তৈরি হচ্ছে।’ এমনটাই বলছিলেন প্রতিষ্ঠানটির প্রতিষ্ঠাতা সাদিয়া মিজান।এরমধ্যেই দেশের বেশকিছু প্রাচীন ও ঐতিহ্যবাহী ভবন নিয়ে কাজ করেছেন তারা। এই তালিকায় রয়েছে কুষ্টিয়া, কিশোরগঞ্জ, সাতক্ষীরা, বরিশাল, চট্টগ্রাম, সুনামগঞ্জ ও সিলেটের কয়েকটি জমিদারবাড়ি। জীবনানন্দ দাশের শহর থেকে শুরু করে বন্দরনগরী চট্টগ্রাম পর্যন্ত ঘুরে বেড়িয়েছেন এই আর্টিস্ট কমিউনিটিতে যুক্ত শিল্পীরা।প্রচলিত ধারায় শিল্পকর্মের প্রদর্শনী কেবল গ্যালারিকেন্দ্রিক। ঢাকা বিশ্ববিদ্যালয়ের চারুকলা অনুষদ থেকে গ্রাফিক ডিজাইনে পড়াশোনা শেষ করা সাদিয়া ভিন্ন কিছু করার কথা ভাবছিলেন। আর্ট বা শিল্পকর্ম যে কেবল ছবির ক্যানভাসে সীমাবদ্ধ থাকবে, তা নয়; বরং তা হতে পারে মাল্টি-ডিসিপ্লিনারি বা বিভিন্ন আঙ্গিকের। সাদিয়া বললেন, ‘সাধারণত দেখা যায় ভিজ্যুয়াল আর্টের চেয়ে পারফর্মিং আর্টের দর্শকশ্রোতা ও গ্রহণযোগ্যতা বেশি। যদি নান্দনিক উপায়ে ভিজ্যুয়াল আর্টকে বিস্তৃত করা যায়, তবে তা আরও বড় পরিসরে দর্শকদের সঙ্গে যোগাযোগ স্থাপন করবে।’কুষ্টিয়ায় সাদিয়ার দাদাবাড়িটিও একটি প্রাচীন জমিদার বাড়ি, সেটিই তাকে অনুপ্রেরণা দিয়েছে শিল্পকর্মের মাধ্যমে স্থাপত্যের ইতিহাস সংরক্ষণের জন্য কিছু করতে। সেই ভাবনা থেকেই ২০১২ সালে উড়ন্ত-এর যাত্রা শুরু হয় তার ব্যক্তিগত অর্থায়নে। শুরু থেকেই এর সঙ্গে কাজ করেছেন চিত্রশিল্পী, স্থাপতি, প্রকৌশলী, ভাস্কর, আলোকচিত্রী, লেখক, ইনস্টলেশন আর্টিস্ট, পারফরম্যান্স আর্টিস্ট, মিউজিশিয়ান, সাউন্ড আর্টিস্ট, ক্রাফটসম্যান, টেক্সটাইল ডিজাইনারসহ বিভিন্ন সৃজনশীল পেশার মানুষ। তাদের প্রত্যেকেই নিজেদের সৃজনশীলতাকে ভিন্ন ভিন্ন উপায়ে কাজে লাগিয়ে পুরোনো স্থাপত্যগুলোর ইতিহাস সংরক্ষণে কাজ করছেন। উড়ন্ত-এর শিল্পীরা যখন বিভিন্ন জিনিসের মাধ্যমে সহজভাবে তাদের কাছে ইতিহাস তুলে ধরেছেন, স্থাপনাটির রক্ষণাবেক্ষণের গুরুত্বের কথা জানিয়েছেন, তখন স্থানীয়রাও এতে স্বতঃস্ফূর্তভাবে আগ্রহ প্রকাশ করেছে। এই পর্যন্ত বারোটি দেশের আশিরও বেশি শিল্পী বাংলাদেশে এসে উড়ন্ত-এর সঙ্গে কাজ করেছেন।এ পর্যন্ত তাদের করা কাজগুলো প্রদর্শন করা হয়েছিল ২০১৮ সালের ঢাকা আর্ট সামিটে। ওই প্রদর্শনীর পর বেশকিছু সুযোগ ও সম্ভাবনা আসে তাদের সামনে। ফাউন্ডেশন ফর আর্টস ইনিশিয়েটিভ উড়ন্ত-এর প্রতিষ্ঠাতা সাদিয়া মিজানকে মনোনীত করে রিসার্চ গ্র্যান্টের জন্য। সংস্থাটি থেকে দেশে এবারই প্রথম ব্যক্তিগত ক্যাটাগরিতে রিসার্চ গ্র্যান্ট মনোনয়ন দেওয়া হয়। গবেষণার উদ্দেশ্যে ১৩ ফেব্রুয়ারি সাদিয়া দক্ষিণ আফ্রিকা যাচ্ছেন।সাদিয়া শিল্পজগতে একজন ইন্ডিপেন্ডেন্ট কিউরেটর হিসেবে পরিচিত থাকলেও পেশায় একটি বেসরকারি টিভি চ্যানেলে কর্মরত আছেন। এছাড়া আর্ট গ্যালারি, ম্যাগাজিন ও নানা প্রতিষ্ঠানে কাজ করেছেন। এশিয়া আর্ট আর্কাইভে কন্ট্রিবিউটিং রিসার্চার হিসেবে কাজ করেছেন এবং কিছুদিন আগেই আর্ট থিঙ্ক সাউথ এশিয়া থেকে তাকে ২০১৮ সালের দক্ষিণ এশিয়ার দেশের মধ্যে নির্বাচিত ১২ জন আর্টস ম্যানেজারের মধ্যে একজন হিসেবে স্বীকৃতি দেওয়া হয়েছে। ‘আমরা আরও অনেক কাজ করতে চাই। রেসিডেনশিয়াল আর্ট এক্সচেঞ্জ প্রোগ্রামের মাধ্যমে আমরা যে কাজটি করছি সেটিও অব্যাহত থাকবে।’ এমনটাই বললেন সাদিয়া।



12328,28145
চাকরিদাতা ও প্রত্যাশীদের যোগাযোগ স্থাপনে বিওয়াইএলসি ক্যারিয়ার ফেয়ার
ফিচার
প্রকাশ : ১৩ ফেব্রুয়ারি ২০১৯, ০০:০০
তৃতীয়বারের মতো ক্যারিয়ার ফেয়ারের আয়োজন করেছিল বাংলাদেশ ইয়ুথ লিডারশিপ সেন্টারের (বিওয়াইএলসি) অফিস অব প্রফেশনাল ডেভেলপমেন্ট (ওপিডি)। গত ৭ ফেব্রুয়ারি বিওয়াইএলসি ক্যারিয়ার ফেয়ারটি আয়োজিত হয়। আয়োজনটিতে সার্বিকভাবে সহায়তা করেছে আগা খান ফাউন্ডেশন ও রিজওয়ান আদাতিয়া ফাউন্ডেশন। এবারের ক্যারিয়ার ফেয়ারে মেধাবী তরুণদের খুঁজছে এমন বেসরকারি ও অলাভজনক খাতের ২২টি শীর্ষস্থানীয় প্রতিষ্ঠান এবং তিনশ জন বিওয়াইএলসি গ্র্যাজুয়েট অংশ নেয়। উদ্বোধনকালে অনুষ্ঠানের প্রধান অতিথির বক্তব্যে বিদ্যুত্, জ্বালানি ও খনিজ সম্পদ মন্ত্রী নসরুল হামিদ বলেন, ‘বিওয়াইএলসি শুধু দেশের তরুণদের মাঝে বিশ্লেষণধর্মী চিন্তা ও নেতৃত্বের দক্ষতা গড়ে তোলার কাজটিই করছে না, বরং চাকরিপ্রত্যাশী তরুণ ও চাকরিদাতাদের মাঝে যোগাযোগ তৈরির মাধ্যমে অর্থনৈতিক সুযোগও সৃষ্টি করছে।’ এছাড়াও বাংলাদেশ ইয়ুথ লিডারশিপ সেন্টারের প্রতিষ্ঠাতা ও সভাপতি ইজাজ আহমেদ বলেন, ‘বিওয়াইএলসির বিভিন্ন লিডারশিপ প্রোগ্রাম থেকে প্রশিক্ষণপ্রাপ্ত তরুণদের উপযুক্ত কাজের সুযোগ সৃষ্টির জন্য অফিস অব প্রফেশনাল ডেভেলপমেন্টে পেশাগত দক্ষতা উন্নয়ন প্রশিক্ষণ, কাজের সুযোগ তৈরি, অনলাইন প্রফেশনাল ম্যাচমেকিং সার্ভিসের ব্যবস্থা রয়েছে।’ দিনব্যাপী এই আয়োজনে অংশগ্রহণকারী বিভিন্ন বেসরকারি ও অলাভজনক সংস্থার মানবসম্পদ প্রতিনিধিরা উপস্থিত থেকে গ্র্যাজুয়েটদের সঙ্গে কথা বলেন, রেজিউমি বাছাই করেন এবং মেধাবী প্রার্থীদের অনস্পট ইন্টারভিউ নেন। এছাড়াও প্যানেল ডিসকাশনগুলোতে আলোচক হিসেবে অংশ নেন গ্রিন ডেলটা ইন্স্যুরেন্স কোম্পানি লিমিটেডের সিইও ও ম্যানেজিং ডিরেক্টর ফারজানা চৌধুরী, ব্র্যাকের স্ট্র্যাটেজি কমিউনিকেশন এবং এমপাওয়ারমেন্টের সিনিয়র ডিরেক্টর আসিফ সালেহ, পাই স্ট্র্যাটেজির ম্যানেজিং ডিরেক্টর পিয়াল ইসলাম, রেকিট বেনকিজার বাংলাদেশ ও শ্রীলঙ্কার ক্লাস্টার এইচআর হেড আফরিন হুদা, রেনেটা লিমিটেডের হেড অব এইচআর নিশাত আনোয়ার, বাংলালিংকের চিফ অব এইচআর অ্যান্ড অ্যাডমিনিস্ট্রেটর মঞ্জুলা মোরশেদ ও একুমেন একাডেমি বাংলাদেশ ফাউন্ডার আয়লিন সালেহ।  



12329,28146
খুলনায় ট্রাক চাপায় বিএল কলেজের শিক্ষক নিহত
সারাদেশ
প্রকাশ : ১২ ফেব্রুয়ারি ২০১৯, ১৮:৪০
খুলনায় দ্রুতগামী ট্রাকের চাপায় পিষ্ট হয়ে কিশোর কুমার পাল (৫৫) নামের এক কলেজ শিক্ষক নিহত হয়েছেন। মঙ্গলবার দুপুর সাড়ে ৩টার দিকে ফুলতলা উপজেলার খুলনা-যশোর সড়কের দামোদর সরকারি প্রাথমিক বিদ্যালয়ের সামনে এ দুর্ঘটনা ঘটে। নিহত কিশোর কুমার পাল খুলনা সরকারি বিএল কলেজের উদ্ভিদ বিজ্ঞান বিভাগের সহযোগী অধ্যাপক। তিনি নগরীর ট্যাংক রোড়ে বসবাস করতেন। তার গ্রামের বাড়ি বাগেরহাট জেলার রামপাল উপজেলার গিলাতলা গ্রামে।ফুলতলা থানার ভারপ্রাপ্ত কর্মকর্তা মো. মনিরুল ইসলাম ইসলাম বলেন, ‌‌‌‘দুপুর সাড়ে ৩টার দিকে ফুলতলা উপজেলা পরিষদের ১০০গজ দূরে দামোদর সরকারি প্রাথমিক বিদ্যালয়ের সামনে খুলনা-যশোর মহাসড়ক পায়ে হেঁটে অতিক্রম করার সময় যশোরগামী দ্রুতগামী একটি ট্রাক অধ্যাপক কিশোর কুমার পালকে চাপা দিয়ে পালিয়ে যায়। এতে তিনি ঘটনাস্থলেই নিহত হন।’ ওসি জানান, ধারণা করা হচ্ছে, কিশোর কুমার পাল আত্মীয়ের বাড়িতে বেড়াতে এসেছিলেন। তার লাশ উদ্ধার করা হয়েছে। ঘাতক ট্রাকটিকে জব্দ এবং চালক ও হেলপারকে আটকের চেষ্টা করা হচ্ছে।আরও পড়ুন:  মোদির সামনেই নারী মন্ত্রীর কোমরে হাত, ভিডিও ভাইরাল!খুলনা সরকারি বিএল কলেজের অধ্যক্ষ প্রফেসর কে এম আলমগীর হোসেন বলেন, ‘কিশোর কুমার পাল বিএল কলেজের উদ্ভিদ বিজ্ঞান বিভাগের সহযোগী অধ্যাপক ছিলেন।’ তবে কী কারণে তিনি ফুলতলায় গিয়েছিলেন তা জানার চেষ্টা করা হচ্ছে বলে জানান, প্রফেসর কে এম আলমগীর হোসেন।উল্লেখ্য, গত তিনদিনে খুলনায় পৃথক সড়ক দুর্ঘটনায় ঘটনাস্থলে পাঁচজনসহ মোট ৭জন নিহত হলেন। নিহত সাতজনের মধ্যে পাঁচজন গোপালগঞ্জের ছাত্রলীগ নেতাকর্মী, একজন স্কুল ছাত্রী ও একজন কলেজ শিক্ষক।ইত্তেফাক/কেকে



12330,28147
দারিদ্র্যের বিরুদ্ধে মেহেদীর ভিন্ন উদ্যোগ
ফিচার
প্রকাশ : ১৩ ফেব্রুয়ারি ২০১৯, ০০:০০
>> বেনজির আবরার ২০১৩ সালের কথা। শীতের রাতে মেহেদী হেঁটেই বাসায় ফিরছিলেন। ঠিক পান্থপথ সিগন্যাল পার হয়ে ফার্মগেট যাওয়ার সময় লক্ষ্য করলেন রাস্তার পাশে ছোট একটা বিছানায় একটি কম্বল গায়ে একজন মা ও তার ছোট বাচ্চা প্রচণ্ড শীতে কাঁপছে। এ দেখে তার খুব খারাপ লাগছিল। তত্ক্ষণাত্ কিছু না ভেবেই তাদের কাছে যেয়ে তার গায়ের জ্যাকেট ও কিছু টাকা দিলেন মেহেদী। এরপর নিজের জন্মদিনগুলোতে সুবিধাবঞ্চিতদের মুখে হাসি ফুটানোর জন্য তাদের সঙ্গে নিয়ে কেক কাটেন। ২০১৫ সালে নিজ উদ্যোগ ও অর্থায়নে প্রতিষ্ঠা করেন আরপি ফাউন্ডেশন (বিভোল্ট অ্যাগেইনস্ট প্রভার্টি)। বর্তমানে দেশের প্রায় প্রতিটি জেলায় এর প্রতিনিধি ও সদস্য রয়েছে। চুয়াডাঙ্গা জেলার অদূরে চণ্ডিপুর নামক গ্রামে জন্ম মো. মেহেদী হাসানের। এখানেই তার শৈশব ও কৈশোর কেটেছে। পড়াশোনা করেছেন উচ্চমাধ্যমিক পর্যন্ত ঢাকায়। এরপর ডিপ্লোমা সম্পন্ন করেন মালয়েশিয়ায়। বিবিএ (অ্যাকাউন্টিং) করেছেন আমেরিকার বার্মিংহাম নিভোরিয়া গ্লোব ইউনিভার্সিটি থেকে। বর্তমানে মাস্টার্স ইন ইন্টারন্যাশনাল বিজনেসে পড়ছেন মালয়েশিয়াতে ফ্রান্সের ইউরোপিয়ান ইন্টারন্যাশনাল ইউনিভার্সিটি শাখায়। আরপি ফাউন্ডেশন মূলত গরিব, অসহায়, দুস্থদের মাঝে বিনামূল্যে চিকিত্সাসেবা, সুবিধাবঞ্চিত শিশুদের শিক্ষা ও খাবারের ব্যবস্থা করা, স্কুলগুলোতে ডিজিটাল শিক্ষা উপকরণ প্রেরণ, দেশের গুণীজনদের বিশেষ সম্মাননা প্রদান, মাদকবিরোধী ক্যাম্পেইন করা, বেকারদেরকে কর্মসংস্থানে সাহায্যসহ বিভিন্ন সামাজিক কর্মকাণ্ড করে থাকে। আরপির বর্তমান কাজগুলোর মধ্যে প্রতিটি জেলাতে সাহিত্যচর্চা টিকিয়ে রাখার জন্য মাসে একবার সাহিত্য আড্ডা বা আসর করা। এবার বইমেলায় এসেছে আরপি ফাউন্ডেশনের অর্থায়নে বই ‘মুক্তিযুদ্ধের প্রজন্ম ভাবনা ৭১’। সম্পাদনা করেছেন ফখরুল হাসান। তরুণদের সম্পর্কে মেহেদী বললেন, ‘তরুণেরা এদেশের ভবিষ্যত্। আরপি ফাউন্ডেশন প্রতিষ্ঠার অন্যতম লক্ষ্য হলো দক্ষ, শিক্ষিত, পরিশ্রমী, মাদকমুক্ত তারুণ্য গড়ে তোলা।’ 



12331,28148
জয়ের আইডল ফোকাস
ফিচার
প্রকাশ : ১৩ ফেব্রুয়ারি ২০১৯, ০০:০০
 >> জাহিদ হাসান দিপু ছোটবেলায় বাবাকে হারিয়েছেন বিপ্লব কান্তি দাস জয়। আর্থিক অনটনে বড় হয়েছেন। একটি বেসরকারি সংস্থার স্কুলে প্রাথমিক পড়াশোনার পর রায়েরবাজার হাইস্কুল ও ঢাকা স্টেট কলেজ থেকে মাধ্যমিক ও উচ্চমাধ্যমিক শেষ করেন। পরে ভর্তি হন আইইউবিএটি-তে। সেখান থেকে হোটেল ম্যানেজমেন্টে স্নাতক ও স্নাতকোত্তর শেষ করেন। বিশ্ববিদ্যালয়ের প্রতিষ্ঠাতা আলিমউল্লাহ মিয়ানের হাত ধরে বিশ্ববিদ্যালয়ের তিনটি অফিসের দায়িত্ব পান। ২০১৪ থেকে সেখানে কাজ করেন ২০১৮ পর্যন্ত। ব্যবসা করার ইচ্ছা থাকলেও পুঁজি ও অভিজ্ঞতার অভাবে হয়ে ওঠেনি। তবে কলেজে পড়ার সময় থেকেই সেভ দ্য চিলড্রেন, ঝিনুকমালা ও কিছু স্বেচ্ছাসেবী প্রতিষ্ঠানে কাজ করার সুবাদে পাবলিক স্পিকিং, অনুষ্ঠান উপস্থাপনা, মঞ্চনাটকে অভিনয় ও গান গাওয়ার অভিজ্ঞতা ছিল তার, সেটাই তাকে মানুষের সঙ্গে মিশে কাজ করার ব্যাপারে উত্সাহ দিয়েছে। সেই পথ ধরেই বর্তমানে আইডিয়াল ফোকাস নামের একটি প্রতিষ্ঠানের ব্যবস্থাপনা পরিচালক ও আইডিয়াল ইভেন্ট ম্যানেজমেন্টের প্রধান নির্বাহী কর্মকর্তা হিসেবে কাজ করছেন। পাশাপাশি ক্যারিয়ার ট্রেনার, পাবলিক স্পিকার, ক্যারিয়ার কাউন্সিলার ও টিচিংয়ে কাজ করছেন। নিজের ক্যারিয়ার ডেভেলপমেন্টের জন্য বিআইএম-এ পিজিডিএইচআরএম করছেন। সেপ্টেম্বরে পিএইচডি শুরু করবেন পুত্রা বিজনেস স্কুলে। বিশ্ববিদ্যালয়ের পড়াশোনা শেষে চাকরি শুরু করার সময় থেকেই তিনি ভাবতেন, প্রতিটি মানুষের মধ্যেই লিডারশিপ কোয়ালিটি আছে, এটিতে ফোকাস করে তাদের উত্সাহ দিয়ে স্কিল ডেভেলপমেন্টের জন্য কাজ করা যেতে পারে। সেই ভাবনা থেকেই শুরু করেন তার প্রতিষ্ঠান ফোকাস আইডলের কার্যক্রম। এ প্রসঙ্গে বিপ্লব কান্তি দাস বললেন, ‘আমরা চাই মানুষ চাকরির পিছনে না ছুটুক। দক্ষতা উন্নয়নের মাধ্যমে নিজেরাই কর্মসংস্থান তৈরি করুক।’ ক্যারিয়ার ইভেন্ট, সেমিনার ও ওয়ার্কশপ আয়োজনসহ বিভিন্ন কাজ করছে ফোকাস আইডল। কিছু সফটস্কিল ও আইটি ট্রেনিং, ইভেন্ট ম্যানেজমেন্ট, ইংলিশ স্পোকেন ও প্রেজেন্টেশন, লিডারশিপ স্কিল ডেভেলপমেন্টের প্রশিক্ষণ দেওয়া হচ্ছে। এছাড়া অফিস প্যাকেজ, গ্রাফিক্স ডিজাইন ও ওয়েব ডিজাইনেরও প্রশিক্ষণ দেওয়া হচ্ছে। আগামীতে বেশকিছু পরিকল্পনা আছে আইডোল ফোকাসের। মার্চে সুইসাইড বিষয়ক একটি ইভেন্ট, মার্কেটিং নিয়ে সেমিনার, পাবলিক স্পিকিং বিষয়ক সেশন, মুভ ফর পজেটিভিটি, কলেজ-স্কুলের শিক্ষার্থীদের জন্য ‘ক্যারিয়ার গাইডলাইনস উইথ বিপ্লব কান্তি দাস’ শীর্ষক কিছু আয়োজন করার পরিকল্পনা রয়েছে। এছাড়া বিপ্লবের মায়ের নামে সীমা ফাউন্ডেশন স্কুল নামের একটি স্কুল চালুর জন্যও কাজ চলছে। 



12332,28149
‘লোক বলে কাজ কই, কাজ বলে লোক কই’
ফিচার
প্রকাশ : ১৩ ফেব্রুয়ারি ২০১৯, ০০:০০
আমাদের দেশে কাজের চাহিদা আছে, কিন্তু দক্ষ লোক নেই। একধরনের চাহিদা ও জোগানের ফারাক আছে। এমন প্রেক্ষিতে বিশেষজ্ঞরা বলেন, ‘পরিস্থিতি এমন দাঁড়িয়েছে লোকে বলে কাজ কই, কাজ বলে লোক কই’। বাংলাদেশ পরিসংখ্যান ব্যুরোর প্রকাশিত শ্রমশক্তি জরিপ অনুযায়ী, ২০১৬-১৭ অর্থবছর শেষে সারা দেশে ২৬ লাখ ৭৭ হাজার বেকার লোক রয়েছেন। এর মধ্যে ৩৯ শতাংশই শিক্ষিত বেকার রয়েছেন যারা উচ্চশিক্ষা গ্রহণ করেও কর্মহীন রয়েছেন। দেশের উচ্চশিক্ষাব্যবস্থা উন্নয়নের জন্য বিভিন্ন পদক্ষেপ থাকলেও বাস্তবে কর্মক্ষেত্রে গিয়ে অনেক সমস্যার সম্মুখীন হন সদ্য পাস করা শিক্ষার্থীরা। অধিকাংশ শিক্ষার্থী তখন বুঝতে পারেন কর্মজীবনের শিক্ষা ও পাঠ্যপুস্তকের শিক্ষার মধ্যে অনেকটা তফাত। তাই কেউ হয়তো ইংরেজি সাহিত্যে ভালো ডিগ্রি নেওয়ার পর চাকরি করছেন মার্কেটিং বা সেলস বিভাগে। মূলত পড়াশোনা ও কর্মক্ষেত্র একে অপরের পরিপূরক। এক্ষেত্রে বাস্তবমুখী শিক্ষা অত্যাবশ্যক।  এমন ভারসাম্যহীনতা দূর করার জন্য কানাডিয়ান ইউনিভার্সিটি অব বাংলাদেশ (সিইউবি) ব্যতিক্রমী এক উদ্যোগ গ্রহণ করেছে। গত ২৩ জানুয়ারি প্রথমবারের মতো ‘ইন্ডাস্ট্রি-একাডেমিয়া ডায়লগ’ শীর্ষক আলোচনা সভা অনুষ্ঠিত হয়েছে ইউনিভার্সিটির বনানী ক্যাম্পাসে। অনুষ্ঠানে মূল বক্তব্য প্রদান করেন এফবিএইচআরও-এর প্রতিষ্ঠাতা সভাপতি ও আইসিডিডিআর,বি-এর মানবসম্পদ প্রধান মো. মোশাররফ হোসেন এবং ডায়লগে মডারেটর হিসেবে উপস্থিত ছিলেন কানাডিয়ান বিশ্ববিদ্যালয়ের উপ-উপাচার্য ড. নজরুল ইসলাম। সভায় চাকরিদাতাদের চাহিদা ও বিশ্ববিদ্যালয়ের শিক্ষার ধরনের মাঝে পার্থক্য কমানোর লক্ষ্যে করণীয় সম্পর্কে আলোচনা করা হয়। আলোচনায় অংশ নেওয়া বিভিন্ন কর্পোরেট হাউসের ঊর্ধ্বতন কর্মকর্তা ও বিভিন্ন বিশ্ববিদ্যালয়ের শিক্ষক ও শিক্ষাবিদদের মতামতগুলো নিয়েই আমাদের এ আয়োজন।‘প্রচুর উচ্চশিক্ষিত লোকবল থাকলেও কর্পোরেট প্রতিষ্ঠানগুলো উপযুক্ত লোকবল খুঁজে পাচ্ছে না। এই শূন্যস্থান রেখে সামনে এগোনোর বিলাসিতা করার কোনো সুযোগ নেই।’—মো. মোশাররফ হোসেনহিউম্যান রিসোর্স ম্যানেজমেন্ট, হেড অব আইসিডিডিআর,বি, ঢাকা।  ‘এমন একটি যুগোপযোগী বিষয়ে   কানাডিয়ান ইউনিভার্সিটিই প্রথম এমন একটি ব্যতিক্রমী উদ্যোগ গ্রহণ করেছে। এই ধরনের উদ্যোগ ভবিষ্যতে আরও নেওয়া হবে বলে আশা করি।’—শাহনুল হাসান খানএক্সিকিউটিভ চেয়ারম্যান, কানাডিয়ান ইউনিভার্সিটি অব বাংলাদেশ‘আমাদের শিক্ষা ব্যবস্থার কারিগরি ও ব্যবহারিক শিক্ষার আবশ্যকতার প্রতি আরও বেশি মনোযোগী হতে হবে।’—মঈনউদ্দিন চৌধুরী প্রেসিডেন্ট অ্যান্ড সিইও সোসাইটি ফর লিডারশিপ স্কিলস ডেভেলপমেন্ট‘শিক্ষার্থী ও চাকরিদাতা প্রতিষ্ঠানের মধ্যে বোঝাপড়ার যে দূরত্ব রয়েছে। এর সমাধানে বিশ্ববিদ্যালয়গুলো শিক্ষার্থীদের জন্য অ্যাটিটিউড ম্যানেজমেন্ট প্রোগ্রামের আয়োজনকরতে পারে।’—নুরে এ. খানহেড অব ফ্যাক্টরি, এনভয় গ্রুপ‘FBHRO এর জন্য এই রকম একটি অনুষ্ঠান হচ্ছে প্রারম্ভ এবং এই বাস্তবিক চিন্তাটি কখনই সীমাবদ্ধ না রেখে জাতীয় পর্যায়ে ছড়িয়ে দিতে হবে। আমি নিশ্চিত যে এটাই এই আয়োজনের প্রধানতম অর্জন।’—কাজী এম. আহমেদফাউন্ডার অ্যান্ড সিইও, ফিউচার লিডারস‘পাঠদানের সময়ে ব্যবসা ক্ষেত্রের উদাহরণগুলো বিভিন্ন সেক্টর থেকে নেওয়া উচিত। বিশ্ববিদ্যালয়গুলোতে এদেশের প্রেক্ষাপট বিবেচনায় এনে এই কেস স্টাডিগুলো নির্বাচন করা উচিত। সেজন্য বিশ্ববিদ্যালয়ের আর অ্যান্ড ডি বিভাগের শিল্প মালিকদের সঙ্গে এই বিষয়ে নিয়ে আলোচনায় বসা উচিত।’—এম. সাব্বির আলীডিরেক্টর, এইচআর, সিটি গ্রুপ‘মানবসম্পদ বিভাগ সকল প্রকার কৌশলগত সিদ্ধান্তকে বাস্তবে রূপান্তরিত করতে কাজ করে থাকে। একারণে তারা হিসাববিজ্ঞান, ফিন্যান্স ও ব্যাংকিং খাতেও দক্ষতা অর্জন করে। সেজন্য গ্র্যাজুয়েটদের সব ধরনের অভিজ্ঞতা একান্ত প্রয়োজন।’—মো. তাহমিদ হোসেনজিএম-এইচআর অ্যান্ড অ্যাডমিনবসুন্ধরা গ্রুপ‘সিইউবি-এর স্লোগান হলো—Inspiring Applied Knowledge. আমরা এই বিশ্ববিদ্যালয়ে বিশ্বমানের গ্র্যাজুয়েট তৈরির লক্ষ্য কাজ করে যাচ্ছি। সিইউবি-এর গ্র্যাজুয়েটদের ইন্ডাস্ট্রির উপযোগী করে গড়ে তুলতে এই আয়োজন ভবিষ্যতে মাইলফলক হয়ে থাকবে।’—ড. এম. মামুন আল বশিরপরিচালক, এমবিএ ও ইএমবিএ প্রোগ্রাম, কানাডিয়ান ইউনিভার্সিটি অব বাংলাদেশ‘আমাদের নিজস্ব ইতিহাসকে জানতে হবে। কেবল ম্যাক ডোনাল্ডস-এর গল্প না, আমাদের নোমান গ্রুপ-এর ইতিহাস পর্যালোচনার মাধ্যমে উপলব্ধি করতে হবে কী করে আমরা শূন্য থেকে সাফল্য পেতে পারি।’—এম. এ. হাসেমচিফ হিউম্যান রিসোর্স অফিসার মেঘনা গ্রুপ‘তথ্যপ্রযুক্তির এই যুগে শিল্পকারখানার শক্তি জ্ঞান শক্তিতে রূপান্তরিত হয়েছে। ইন্ডাস্ট্রিজ ও শিক্ষাপ্রতিষ্ঠানের মধ্যে দূরত্ব কমিয়ে আনার লক্ষ্যে এ দুটি সেক্টরের মধ্যে সেতুবন্ধন তৈরির উদ্যোগ নিতে হবে।’—প্রফেসর ড. মাহ্ফুজুল ইসলামভাইস চ্যান্সেলর, কানাডিয়ান ইউনিভার্সিটি অব বাংলাদেশ‘চাকরিদাতারা সুনির্দিষ্টভাবে প্রার্থীদের মধ্যে প্রথমত শেখার আগ্রহ, দ্বিতীয়ত কারিগরি ও ব্যবহারিক শিক্ষায় দক্ষতা খুঁজে। বিশ্ববিদ্যালয়গুলোর এই বিষয়গুলোতে আরও জোর দেওয়া উচিত।’—ড. মো. হাসানুর রাইহান জোয়ারদারডিরেক্টর, আইবিইআর, ইউনাইটেড ইন্টারন্যাশনাল ইউনিভার্সিটি‘বেসরকারি বিশ্ববিদ্যালয়গুলোকে তাদের প্রণীত পাঠ্যক্রমের জন্য ইউজিসির কাছে জবাবদিহিতার মুখোমুখি করা উচিত। যাতে করে বাস্তবমুখী শিক্ষা প্রদানে বিশ্ববিদ্যালয়গুলো বাধ্য হয়। ’—এ. বি. এম. ওসমান গনি ভাইস প্রেসিডেন্টইনস্টিটিউট অব পারসনেল ম্যানেজমেন্ট  ‘বিমা প্রতিষ্ঠানগুলো তাদের নীতিমালায় যথাযথভাবে জনবিন্যাস করতে পারছে না। আরও উন্নয়নমুখী হতে বিমা প্রতিষ্ঠানে পরিসংখ্যান বিজ্ঞানের গুরুত্বপূর্ণ ব্যবহার নিশ্চিত করা প্রয়োজন। যেটা গ্র্যাজুয়েটরা বিশ্ববিদ্যালয় থেকে শিখছে না।’ —এনামুল হকসিনিয়র এক্সিকিউটিভ ভাইস প্রেসিডেন্ট ন্যাশনাল লাইফ ইন্স্যুরেন্স‘কর্পোরেট প্রতিষ্ঠানে প্রতিনিয়ত বিভিন্ন কর্মপদ্ধতি ও কলাকৌশলের পরিবর্তন করা হচ্ছে। কিন্তু শিক্ষাপ্রতিষ্ঠানগুলো সেদিকে নজর দিচ্ছে না। এই শূন্যস্থান দূর করতে আমাদের এই আয়োজন। আমরা চাই শিক্ষাপ্রতিষ্ঠান ও ইন্ডাস্ট্রির মধ্যে কোনো দূরত্ব থাকবে না।’—প্রফেসর ড. নজরুল ইসলামপ্রো ভাইস চ্যান্সেলর, কানাডিয়ান ইউনিভার্সিটি অব বাংলাদেশএছাড়াও অনুষ্ঠানে আরও উপস্থিত ছিলেন কানাডিয়ান ইউনিভার্সিটি অব বাংলাদেশ-এর বিজনেস স্কুলের বিভাগীয় প্রধান এস. এম. আরিফুজ্জামান ও অ্যাসিস্টেন্ট প্রফেসর মো: লতিফুল খাবির, নর্দান তোসরিফা গ্রুপের চিফ অপারেটিং অফিসার আরমানুল আজিম, ইনসেপ্টা ফার্মাসিউটিক্যালস লি.-এর ম্যানেজার-এইচআর জাকির খান, ড্যাফোডিল ইন্টারন্যাশনাল ইউনিভার্সিটির সিনিয়র লেকচারার, বিজনেস অ্যাডমিনিস্ট্রেশন খাদিজা রহমান তানচি, আমান গ্রুপ-এর জিএম-এইচআর, সিএইচও মো. হানিফুর রহমান, ইউনাইটেড ইন্টারন্যাশনাল ইউনিভার্সিটির ডিরেক্টর এমআইএইচআরএম প্রোগ্রাম ড. ফরিদ এ. সোবহানী, লায়ন ওয়াহিদুজ্জামান বাবর, শান্তা হোল্ডিংস লিমিটেড-এর হেড অব এইচআর মেজর ইরশাদুর রহমান, টাইগার আইটি লিমিটেড-এর ম্যানেজার মো. নুরুল ইসলাম, সিটি ব্যাংক বাংলাদেশের হেড অব এইচআর আসিফ জামান।   



12333,28150
সুরা আর-রহমান বাজিয়ে অপারেশন, নিশ্চিত মৃত্যু হতে রক্ষা
বিশ্ব সংবাদ
প্রকাশ : ১২ ফেব্রুয়ারি ২০১৯, ১৮:৪৮
তীব্র বিষাক্ত পিল খেয়ে ফেলেছিলেন ২২ বছর বয়সী হাফিজ আব্বাস। তাকে নেয়া হয় লাহোরের সার্ভিসেস হাসপাতালের আইসিইউতে। অবস্থা দেখে ডাক্তার অপর ডাক্তারের কাছে মন্তব্য করলেন, ‘তেমন আশা নেই, বাঁচার সম্ভাবনা ১০ শতাংশেরও কম।’পাকিস্তানের সংবাদ মাধ্যম ডন জানিয়েছে, এরপর মাত্র তিন দিনের মাথায়ই সুস্থ হয়ে হয়ে বাড়ি ফিরেছিলেন হাফিজ। অথচ আইসিইউতে ১৫০ বার হৃদযন্ত্র বন্ধ হয়ে গিয়েছিলো তার!কিভাবে বাঁচলেন হাফিজ? জানাচ্ছেন তার ডাক্তার মোহাম্মদ জাবেদ। তার ভাষায়, ‘৬ ঘণ্টার চেষ্টায় তার হার্ট সচল রাখতে ১৫০ বার ইলেকট্রিক শক দিতে হয়। বারবার তার কিডনি ও পাকস্থলি পরিষ্কার করা হয়। এবং অবশেষে তার চেতনা ফিরে আসে।’তিনি বলেন, ‘আমি জীবনেও শুনিনি ১৫০ বার হৃদযন্ত্র বন্ধ হওয়া কোন রুগী বেঁচে ফিরেছে।’ডাক্তার জাবেদ নিশ্চিত, আইসিইউতে হাফিজের বিছানার পাশে অনবরত কুরআন তেলাওয়াত বাজানোর কারণেই জীবন রক্ষা হয়েছে তার। কুরআনের আয়াতই অলৌকিকভাবে রক্ষা করেছে হাফিজকে।ডা. জাবেদ বলেন, ‘হাফিজের চিকিৎসা চলাকালে আমি অনবরত সুরা আর-রহমান বাজাতে থাকি। কোন ওষুধ বা চিকিৎসা নয়, মহিমাময় এই সুরাটির কারণেই রক্ষা পেয়েছে সে।’আরও পড়ুনঃ প্রতিমাসে একশো মার্কিন সেনার আত্মহত্যা!এর তিনদিন পর হাসপাতাল থেকে সুস্থ হয়ে ছাড়া পান হাফিজ। তার প্রেসক্রিপশনে সবার ওপরে ডাক্তার জাবেদ লেখেন, ‘সুরা আর-রহমান ১-১-১’, অর্থাৎ প্রতিদিন তিনবার সুরাটি তেলাওয়াত করতে হবে রোগীকে।ইত্তেফাক/টিএস



12334,28151
অপপ্রচার ঠেকাতে পুলিশের কাছে জেসিয়া
বিনোদন
প্রকাশ : ১২ ফেব্রুয়ারি ২০১৯, ১৮:৫৪
সামাজিক যোগাযোগ মাধ্যমে বিভিন্নভাবে হেয় করার চেষ্টা হচ্ছে। বিষয়টি নিয়ে বেশ বিরক্ত মিস ওয়ার্ল্ড বাংলাদেশ জেসিয়া ইসলাম। তাই এবার পুলিশের দ্বারস্থ হলেন তিনি।মঙ্গলবার দুপুরে ঢাকা মেট্রোপলিটন পুলিশের সাইবার ইউনিটের কার্যালয়ে গিয়ে একটি অভিযোগ দায়ের করেন জেসিয়া ইসলাম। লিখিত অভিযোগ তিনি তার নামে খোলা ফেসবুকে অসংখ্য ফেক আইডির বিরুদ্ধে ব্যবস্থা নেওয়ার জন্য বলেন।জেসিয়া ইসলাম বলেন, গত কয়েকদিন ধরে আমাকে নিয়ে কিছু ফেক ভিডিও বানিয়ে সামাজিকভাবে হেয় করা হচ্ছে। আমাকে নিয়ে একটি কুচক্রী মহল সামাজিক যোগাযোগ মাধ্যমে ভুয়া কন্টেন্ট ছড়াচ্ছে। মূলত এদেরকে চিহ্নিত করে আইনের আওতায় নিয়ে আসার জন্য অভিযোগ দায়ের করলাম। জেসিয়া। ছবি: সংগৃহীতজেসিয়ার দায়ের করা লিখিত অভিযোগ পাওয়ার বিষয়টি নিশ্চিত করেছেন পুলিশের সাইবার সিকিউরিটি অ্যান্ড ক্রাইম ডিভিশনের কাউন্টার টেররিজম ইউনিটের এডিসি নাজমুল ইসলাম।তিনি বলেন, জেসিয়ার অভিযোগ পেয়ে আমরা সঙ্গে সঙ্গেই আমাদের কার্যক্রম শুরু করেছি। এরই মধ্যে কয়েকটি আইডির ব্যাপারে তথ্য পেয়েছি। এদের মধ্যে দেশে ও দেশের বাইরে চারজনকে শনাক্ত করা হয়েছে। তাদের অবজারভেশনে রাখা হয়েছে। শিগগিরই এসব অপরাধীকে গ্রেফতার করে আইনের আওতায় নিয়ে আসব।এডিসি নাজমুল ইসলাম আরো বলেন, এটি অবশ্যই একটি মারাত্মক অপরাধ। কারও নামে ফেক আইডি তৈরি করে ভুয়া কনটেন্ট ছড়ানো একটি শাস্তিযোগ্য অপরাধ।২০১৭ সালের ‘মিস ওয়ার্ল্ড বাংলাদেশ’ হন জেসিয়া ইসলাম। এরপর চীনে অনুষ্ঠিত ‘মিস ওয়ার্ল্ড’ প্রতিযোগিতার মূল আসরে অংশ নেন। প্রতিযোগিতায় সেরা ৪০-এ ছিলেন তিনি।ইত্তেফাক/জেডএইচ



12335,28152
মেয়র নির্বাচিত হলে মাদক নির্মূলে সাঁড়াশি অভিযান চালানো হবে: শাফিন আহমেদ
রাজধানী
প্রকাশ : ১২ ফেব্রুয়ারি ২০১৯, ১৮:৫৫
আসন্ন ঢাকা উত্তর সিটি কর্পোরেশনের উপ-নির্বাচনে মেয়র পদে জাতীয় পার্টির মনোনীত প্রার্থী শাফিন আহমেদ বলেছেন, 'মেয়র নির্বাচিত হলে ঢাকা উত্তর সিটি থেকে মাদক নির্মূল করতে সাঁড়াশি অভিযান চালানো হবে'। মঙ্গলবার (১২ ফেব্রুয়ারি) বিকালে রাজধানীর বনানী সুপার মার্কেট এলাকায় আসন্ন উত্তর সিটি কর্পোরেশনের উপ-নির্বাচনকে সামনে রেখে চালানো এক গণসংযোগে তিনি এ কথা বলেন।আসন্ন নির্বাচনে জয়ী হলে মেয়র হিসেবে নিজের ভবিষ্যৎ পরিকল্পনা নিয়ে শাফিন বলেন, 'যুব সমাজকে মাদকমুক্ত করে তাদের কর্মসংস্থান সৃষ্টিতে উদ্যোগ নেওয়া হবে সিটি কর্পোরেশনের পক্ষ থেকেই। এছাড়া পরিবেশ রক্ষায় ব্যাপকভাবে বৃক্ষরোপণ করা হবে। পলিথিন ব্যবহারে বিধি-নিষেধ কার্যকর করা হবে। উন্নয়নের নামে রাস্তা খোঁড়াখুঁড়ি বন্ধ করা হবে। সব বিভাগের সমন্বয়ে মাস্টার প্ল্যান অনুযায়ী উন্নয়ন তরান্বিত করা হবে'।আরও পড়ুন:  প্রেমের টানে গাজীপুরে এসে মার্কিন তরুণের ইসলাম গ্রহণতিনি আরও বলেন, 'আমি সাধারণ পরিবারের সদস্য হিসেবে বেড়ে উঠেছি। তাই সাধারণ মানুষের দুঃখ-দুর্দশা আমি সহজেই বুঝতে পারি'। এ সময় আসন্ন ঢাকা উত্তর সিটি কর্পোরেশনের উপ-নির্বাচনে লাঙ্গল প্রতীকে ভোট চেয়ে সবার প্রতি অনুরোধ জানান জনপ্রিয় এই ব্যান্ড তারকা। শাফিন আহমেদের এই গণসংযোগে আরও উপস্থিত ছিলেন জাতীয় পার্টির সাংগঠনিক সম্পাদক এস. এম. ইয়াসির, যুগ্ম আন্তর্জাতিকবিষয়ক সম্পাদক হাসিবুল ইসলাম জয়, যুগ্ম দফতর সম্পাদক এম এ রাজ্জাক খান, কেন্দ্রীয় নেতা আনোয়ার হোসেন তোতা, মোহাম্মদ আলী খান, রাজিব প্রমুখ।ইত্তেফাক/জেডএইচডি



12336,28153
ভাঙ্গায় দুর্যোগে ক্ষতিগ্রস্তদের মাঝে ত্রাণ বিতরণ
সারাদেশ
প্রকাশ : ১২ ফেব্রুয়ারি ২০১৯, ১৯:০০
ফরিদপুরের ভাঙ্গায় মঙ্গলবার বিকালে উপজেলা প্রশাসনের পক্ষ থেকে বিভিন্ন দুর্যোগে ক্ষতিগ্রস্ত ৬০টি অসহায় পরিবারের মাঝে ত্রাণ বিতরণ করা হয়েছে। ত্রাণ হিসাবে পরিবার গুলোর মধ্যে নগদ ছয় হাজার টাকা, ঢেউ টিন, কম্বল ও শুকনো খাবারসহ বিভিন্ন জিনিসপত্র তুলে দেওয়া হয়। ত্রাণ বিতরণে উপজেলা নির্বাহী কর্মকর্তা মুকতাদিরুল আহমেদ বলেন, বর্তমান সরকার জনবান্ধব। বিভিন্ন সময়ে দুর্যোগে ক্ষতিগ্রস্তদের তালিকা ঊর্ধ্বতন কর্তৃপক্ষের কাছে পাঠানো হয়েছে। চাহিদা মোতাবেক সরকার তাদের পাশে দাঁড়িয়েছে। আরো পড়ুন: অপপ্রচার ঠেকাতে পুলিশের কাছে জেসিয়াত্রাণ বিতরণ অনুষ্ঠানে আরো উপস্থিত ছিলেন, উপজেলা প্রকল্প বাস্তবায়ন কর্মকর্তা মানস ঘোষ, উপজেলা প্রকৌশলী প্রদীপ কুমার মিত্র প্রমুখ।ইত্তেফাক/অনি



12337,28154
হজ যাত্রীদের খরচ বাড়েনি বরং কমেছে: ধর্ম প্রতিমন্ত্রী
জাতীয়
প্রকাশ : ১২ ফেব্রুয়ারি ২০১৯, ১৯:০৪
ধর্ম প্রতিমন্ত্রী শেখ মোহাম্মদ আব্দুল্লাহ বলেছেন, ‘হজ যাত্রীদের খরচ বাড়েনি বরং কমেছে। সৌদি আরব সরকার করসহ বিভিন্ন ব্যয় বৃদ্ধি করলেও সে তুলনায় হজ যাত্রীদের খরচ বাড়েনি বরং কমেছে’।আজ মঙ্গলবার সচিবালয়ে ধর্ম মন্ত্রণালয়ের সভাকক্ষে আয়োজিত এক সংবাদ সম্মেলনে এ কথা জানান তিনি।শেখ মোহাম্মদ আব্দুল্লাহ বলেন, ‘গতকাল ঘোষিত প্যাকেজ-১ এর খরচ ৪ লাখ ১৮ হাজার ৫১৬ টাকা ঘোষণা করা হয়। সৌদি সরকার কমবেশি ২৫ হাজার টাকা বৃদ্ধি করায় এ প্যাকেজ হওয়ার কথা ছিল ৪ লাখ ৪২ হাজার ৯১০ টাকা। সে হিসাবে খরচ কমেছে ২৪ হাজার ৪১০টাকা। একইভাবে প্যাকেজ-২-এ গত বছর ছিল ৩ লাখ ৩১ হাজার ৩৫৯ টাকা, এবার ৩ লাখ ৪৪ হাজার টাকা। সৌদি সরকার এ প্যাকেজে ১২ হাজার টাকা বৃদ্ধি করেছে। তাই তুলনামূলক হজের খরচ কমেছে।’তিনি বলেন, ‘অতিরিক্ত বিমান ভাড়া ২০ হাজার টাকা প্রস্তাব করা হয়েছিল। সে হিসাবে প্যাকেজ হওয়ার কথা ছিল ৩ লাখ ৭০ হাজার টাকা। কিন্তু মন্ত্রী পরিষদ সভায় প্যাকেজ ধরা হয়েছে ৩ লাখ ৪৪ হাজার টাকা। সে হিসাবে ব্যয় কমানো হয়েছে ২৬ হাজার ৩৯৫ টাকা।’ধর্মপ্রতিমন্ত্রী বলেন, সৌদি আরব কর্তৃপক্ষের নির্ধারণ করা খরচ সারাবিশ্বের জন্যই এক, এটা কেউ কমাতে পারে না। আমাদেরও কমানোর সুযোগ নেই। এই টাকা নেবে সৌদি আরব সরকার। তারা এবার সেই খরচ ২৫ হাজার টাকা বাড়িয়েছে। আর এতেই বেড়েছে হজের খরচ।তিনি বলেন, এবার হাজিদের কাছ থেকে কোনো অভিযোগ শুনতে চাই না। এমন কোনো অনিয়ম থাকবে না যাতে তারা কষ্ট পান, অভিযোগ করতে পারেন।এবার হজ পালনে প্যাকেজ-১ এ খরচ পড়বে ৪ লাখ ১৮ হাজার ৫০০ টাকা এবং প্যাকেজ-২ এ ৩ লাখ ৪৪ হাজার টাকা খরচ করতে হবে। আগের বারের হজের তুলনায় প্যাকেজ-১ এ খরচ বেড়েছে ২০ হাজার ৫৭১ টাকা ও প্যাকেজ-২ এ বেড়েছে ১২ হাজার ৬৪১ টাকা।গত হজে প্যাকেজ-১ এর মাধ্যমে হজ পালনে খরচ হয় ৩ লাখ ৯৭ হাজার ৯২৯ টাকা। অপরদিকে প্যাকেজ-২ এর মাধ্যমে খরচ হয় ৩ লাখ ৩১ হাজার ৩৫৯ টাকা।আরও পড়ুন: সুরা আর-রহমান বাজিয়ে অপারেশন, নিশ্চিত মৃত্যু হতে রক্ষাচাঁদ দেখা সাপেক্ষে চলতি বছরের ১০ আগস্ট (৯ জিলহজ) পবিত্র হজ অনুষ্ঠিত হবে। সৌদি আরবের সঙ্গে হজচুক্তি অনুযায়ী, এবার বাংলাদেশ থেকে এক লাখ ২৭ হাজার ১৯৮ জন হজ করতে পারবেন। এরমধ্যে সরকারি ব্যবস্থাপনায় ৭ হাজার ১৯৮ জন ও অবশিষ্ট এক লাখ ২০ হাজার জন বেসরকারি ব্যবস্থাপনায় হজ করার সুযোগ পাবেন। বাসস।ইত্তেফাক/এমআই 



12338,28155
ভাঙ্গায় বিদেশি মদসহ আটক ১
সারাদেশ
প্রকাশ : ১২ ফেব্রুয়ারি ২০১৯, ১৯:১৭
ফরিদপুরের ভাঙ্গায় মঙ্গলবার দুপুরে বিপুল পরিমাণ বিদেশী মদ, একটি প্রাইভেটকারসহ একজনকে আটক করেছে পুলিশ। পুলিশ জানায়, ঢাকার মোহাম্মদপুর থেকে বিদেশী মদসহ গাড়িটি বরিশালের উদ্দেশ্যে যাচ্ছিলো।অতিরিক্ত পুলিশ সুপার (ভাঙ্গা সার্কেল) রবিউল ইসলাম বলেন, এ ঘটনায় মাদক ব্যবসায়ী রাসেল সর্দার নামের একজনকে আটক করা হয়েছ। সে বরিশাল জেলার গৌরনদী থানার পিঙ্গলকাঠি গ্রামের রিসাই সর্দারের ছেলে। মাদক ব্যবসায়ী রাসেল গাড়িটি চালিয়ে ভাঙ্গা বিশ্বরোড মোড় চৌরাস্তার অতিক্রম করছিল। রাস্তায় ট্রাফিক গাড়িটির গতি রোধ করতে সংকেত দেয়। এতে গাড়ি না থামিয়ে দ্রুত তাদেরকে অতিক্রম করে পালাতে চেষ্টা করে। পরে ট্রাফিকের অন্য সদস্যরা প্রাইভেটকারটি থামায়। এ সময় রাসেল পালাতে গিয়ে ট্রাফিক ইন্সপেক্টরের হাতে ধরা পড়েন।পরে থানা পুলিশের সহযোগিতায় গাড়িটি তল্লাশি করে প্রায় ৬০০ বোতল বিদেশী মদ ও বিভিন্ন ক্যানের বোতল উদ্ধার করা হয়।আরো পড়ুন: শিশু আসামির পরিচয় প্রকাশে গণমাধ্যমকে সতর্ক করলেন হাইকোর্টভাঙ্গা থানার ভারপ্রাপ্ত কর্মকর্তা কাজী সাঈদুর রহমান বলেন, মাদক ব্যবসায়ী রাসেল সর্দারের বিরুদ্ধে ভাঙ্গা থানায় নিয়মিত মাদক আইনে মামলা হবে।ইত্তেফাক/অনি



12339,28156
সৌদিতে সেই শতাধিক প্রবাসী এখন রাস্তায়
প্রবাস
প্রকাশ : ১২ ফেব্রুয়ারি ২০১৯, ১৯:২৩
সৌদিতে বেকার হয়ে জেদ্দা কনস্যুলেটের সাহায্য চাওয়া সেই শতাধিক প্রবাসীকে হঠাৎ তাদের বাসা থেকে বের করে দেওয়া হয়েছে। ফলে তাদের একমাত্র সহায় সম্বল বিছানাপত্র ও পোশাকের ব্যাগ নিয়ে রাস্তায় অবস্থান করছেন।মঙ্গলবার সকালে তাদের কোম্পানির কর্মকর্তারা কিছু না জানিয়ে হঠাৎ তাদের বের করে দেয়। বর্তমানে তারা সমস্যা সমাধানের আশায় জেদ্দা শহরের ইশারা দাল্লা নামক এলাকায় তাদের কর্মস্থলের কার্যালয় ‘আল বাইক’ এর সামনে অবস্থান করছেন।সৌদি প্রবাসী হবিগঞ্জ জেলার আজিজ খান জানান, কিছুদিন আগে আমরা কনস্যুলেটের সহযোগিতায় বকেয়া বেতন পাওয়া ও আরো কিছুর দাবিতে কোম্পানির বিরুদ্ধে লেবার কোর্টে মামলা করি। হয়ত তাই তারা ক্ষেপে গিয়ে আমাদের ঘর থেকে বের করে দিয়েছে। হয়ত তারা মামলা তুলে নেওয়ার জন্য আমাদেরকে চাপা প্রয়োগ করবে। এ বিষয়ে আমরা জেদ্দা কনস্যুলেটে যোগাযোগ করেছি কিন্তু সন্তোষজনক কোন সাড়া পাচ্ছি না। কনস্যুলেট থেকে বলা হয়েছে যদি কোম্পানির লোকেরা প্রবাসীদের কোথাও নিয়ে যায় তাহলে যাওয়ার পরামর্শ দিয়েছেন। বর্তমানে শতাধিক প্রবাসীর বেশি রাস্তায় অবস্থান করছেন।উল্লেখ্য, গত ০৬ ফেব্রুয়ারি প্রবাসীরাই তাদের সমস্যা সমাধানের আশায় জেদ্দা কনস্যুলেটে ভীর করেছিলেন। তখন সমস্যা সমাধানে কনস্যুলেট আন্তরিকভাবে ব্যাপারটি দেখছিল বলেও জানিয়েছিলেন প্রবাসীরা।ইত্তেফাক/জেডএইচ



12340,28157
কাদিয়ানী সম্মেলন বন্ধ না হলে আমি আন্দোলনে শরিক হবো: আল্লামা শফী
সারাদেশ
প্রকাশ : ১২ ফেব্রুয়ারি ২০১৯, ১৯:২৬
'পঞ্চগড়ে কাদিয়ানীদের তিন দিনব্যাপী সম্মেলন অবিলম্বে বন্ধ করতে হবে। তা না হলে আমি এই আন্দোলনে শরিক হবো'। মঙ্গলবার (১২ ফেব্রুয়ারি) বিকাল ৪টায় হেফাজতের পাঠানো এক বিবৃতিতে এমন হুশিয়ারি দিয়েছেন হেফাজতে ইসলাম বাংলাদেশের আমির আল্লামা শাহ আহমদ শফী। বিবৃতিতে এই হুশিয়ারি দিয়ে পঞ্চগড়ে কাদিয়ানীদের সম্মেলন বন্ধে সরকারের প্রতি আহ্বান জানিয়েছেন তিনি।বিবৃতিতে আল্লামা শফী বলেন, 'কাদিয়ানীদের এই সম্মেলন অবিলম্বে বন্ধ করতে হবে। এ ব্যাপারে যারা আন্দোলন করছে তাদের সঙ্গে আমি একাত্মতা ঘোষণা করছি। কাদিয়ানীদের এই সম্মেলন বন্ধ না হওয়া পর্যন্ত সর্বাত্মক আন্দোলন চালিয়ে যাওয়ার জন্যে সর্বস্তরের মুসলমানদের প্রতি আহ্বান জানাচ্ছি। যদি এই সম্মেলন বন্ধ করা না হয় প্রয়োজনে আমি পঞ্চগড়ে গিয়ে আন্দোলনে শরিক হবো'।কাদিয়ানীরা পাঞ্জাবের মির্জা গোলাম আহমদ কাদিয়ানীকে তাদের নবী মানে এমন দাবি করে তিনি বলেন, ' তারা মহানবী হজরত মুহাম্মদ (স.)-কে সর্বশেষ নবী মানে না। তাই তারা নিশ্চিতভাবে কাফের। অথচ তারা নিজেদেরকে আহমদিয়া মুসলিম পরিচয় দিয়ে সাধারণ মুসলমানদের সঙ্গে প্রতারণা করছে। এরই অংশ হলো পঞ্চগড়ে তিন দিনব্যাপী কাদিয়ানী সম্মেলন। খতমে নবুওয়াতের বরকতময় আন্দোলন যারা করছেন, তারাসহ সব দ্বীনি আন্দোলনের নেতাকর্মীদের কালবিলম্ব না করে পঞ্চগড় গিয়ে প্রিয় নবীজির খতমে নবুওয়াতের চিরশত্রু কাফের কাদিয়ানীদের বিরুদ্ধে কঠোর আন্দোলন গড়ে তোলার আহ্বান জানাচ্ছি'।আরও পড়ুন:  মেয়র নির্বাচিত হলে মাদক নির্মূলে সাঁড়াশি অভিযান চালানো হবে: শাফিন আহমেদএদিকে হেফাজতের সাংগঠনিক সম্পাদক মাওলানা আজিজুল হক ইসলামাবাদী জানান, তিন দিনব্যাপী (২২, ২৩ ও ২৪ ফেব্রুয়ারি) কাদিয়ানীদের সম্মেলন অবিলম্বে বন্ধের দাবিতে বুধবার (১৩ ফেব্রুয়ারি) সকাল ১১টায় হাটহাজারী মাদ্রাসায় একটি সংবাদ সম্মেলনের আয়োজন করা হয়েছে।ইত্তেফাক/জেডএইচডি



12341,28158
সীতাকুণ্ডে লরির ধাক্কায় মোটরসাইকেল আরোহী নিহত
সারাদেশ
প্রকাশ : ১২ ফেব্রুয়ারি ২০১৯, ১৯:৩৮
সীতাকুণ্ডে মহাসড়কে উঠার সময় সড়ক দুর্ঘটনায় লরির ধাক্কায় এক মোটরসাইকেল আরোহী নিহত হয়েছেন।
     
জানা যায়, আজ মঙ্গলবার বিকাল সাড়ে ৩টায় ৮নম্বর সোনাইছড়ি ইউনিয়নের জোড়ামতল এলাকার একটি ইয়ার্ড থেকে দিলীপ দত্ত (৪০) নামের এক মোটরসাইকেল আরোহী মহাসড়কে উঠার সময় ঢাকামূখী একটি লরি তাকে ধাক্কা দেয়। এতে তিনি ছিটকে পড়ে গেলে পেছন থেকে আসা ঢাকামুখী ট্রাক দিলীপকে চাপা দিলে ঘটনাস্থলে মারা যান।আরও পড়ুন: অপপ্রচার ঠেকাতে পুলিশের কাছে জেসিয়া তার সঙ্গে থাকা আহত বেলালকে (৩৯) এস আই মাহবুবুর রহমান চমেক হাসাপাতালে পাঠায়। নিহত দিলীপ গোপালগঞ্জ জেলার কোটালীপাড়ার দিঘলিয়া গ্রামের বকুল দত্তের ছেলে।
     
কুমিরা হাইওয়ে ফাঁড়ির পরিদর্শক মো. আব্দুল্লাহ বলেন, ‌‘ট্রাকসহ চালক পালিয়ে যাওয়ায় তাকে আটক করা যায়নি এবং লাশ ফাঁড়িতে আছে।’ইত্তেফাক/কেকে



12342,28159
বই মেলায় ফরিদুল ইসলামের ‘আশ্রয়’
অন্যান্য
প্রকাশ : ১২ ফেব্রুয়ারি ২০১৯, ১৯:৪০
অমর একুশে গ্রন্থমেলায় কথাসাহিত্যিক ফরিদুল ইসলাম নির্জনের চতুর্থ গ্রন্থ ও দ্বিতীয় উপন্যাস ‘আশ্রয়’ এসেছে। উপন্যাসটি প্রকাশ করেছে জাগৃতি প্রকাশনী। উপন্যাসটি একটি সামাজিক আখ্যান। বইটিতে ভূমিকা লিখতে গিয়ে প্রখ্যাত কথাসাহিত্যিক সেলিনা হোসেন বলেন, ‘আশ্রয়’ উপন্যাসের পটভূমি নারীর বেঁচে থাকার দুস্তর পথের অভিযাত্রা। গ্রামীণ পটভূমিতে রচিত হয়েছে এই উপন্যাস। অনেক বিষয় নিয়ে নির্জনের উপন্যাস সময়ের প্রতিনিধিত্ব করে।কথাসাহিত্যিক স্বকৃত নোমান বইটির ভূমিকাতে লিখেছেন, উপন্যাস লেখার জন্য যে ধৈর্য, যে সাধনা ও যে প্রজ্ঞার প্রয়োজন হয়, সাম্প্রতিক সময়ের তরুণ লেখকদের মধ্যে তার কিছুটা অভাব দেখা যায়। যে কজন তরুণ উপন্যাস-সাধনার পথে যাত্রা করেছেন, ফরিদুল ইসলাম নির্জন তাদের একজন।  আশ্রয় সম্পর্কে ফরিদুল ইসলাম নির্জন বলেন, লেখক হিসেবে আমার কিছু দায়বদ্ধ আছে। সেই দায়বদ্ধতা থেকে আমার আশ্রয় উপন্যাস। আশা করি সমাজ পরিবর্তনে এই উপন্যাস অনেক সহায়ক হবে। ‘আশ্রয়’ উপন্যাসের  প্রচ্ছদ করেছেন ধ্রুব এষ। এটি জাগৃতি প্রকাশনীর স্টলে পাওয়া যাচ্ছে। দাম রাখা হচ্ছে ২৫০ টাকা। ইত্তেফাক/জেডএইচ



12343,28160
দি হিডেন পার্লারের আউটলেট উদ্বোধন
লাইফস্টাইল
প্রকাশ : ১২ ফেব্রুয়ারি ২০১৯, ১৯:৪২
ফেসবুকের মাধ্যমে সেবাদানকারী প্রতিষ্ঠান দি হিডেন পার্লার আনুষ্ঠানিকভাবে তাদের আউটলেটের উদ্বোধন করেছে। মঙ্গলবার রাজধানীর জেনেটিক প্লাজায় আউটলেটটির উদ্বোধন করা হয়। এ সময় উপস্থিত ছিলেন প্রতিষ্ঠানটির কর্ণধার শাম্মা তাসনীম, সৈয়দ রুমা, আসাদ খান, রিবন, পারিজাদ, সানজিদা, রাখি প্রমুখ।এখন থেকে অনলাইনের পাশাপাশি নতুন এ শোরুমে মেয়েদের হিজাব, হিজাব-অর্নামেন্টস, বোরখা, গাউন, আবায়া, শ্রাগসহ অন্যান্য মডেস্ট পোশাক পাওয়া যাবে। আরো পড়ুন: বাংলাদেশের উন্নয়নের মেরুদণ্ড কৃষক: মার্কিন রাষ্ট্রদূতশোরুমের পাশাপাশি ফেসবুকে www.facebook.com/Hidden.Pearl.Hijab অনলাইন অর্ডার করে দেশব্যাপী পণ্য বুঝে পাওয়ার ব্যবস্থা রয়েছে।ইত্তেফাক/অনি



12344,28161
সিরিয়া থেকে মার্কিন সেনা প্রত্যাহার শুরু: মার্কিন সেনাপ্রধান
বিশ্ব সংবাদ
প্রকাশ : ১২ ফেব্রুয়ারি ২০১৯, ১৯:৫১
যুদ্ধবিধ্বস্ত​ সিরিয়া থেকে সেনা প্রত্যাহার বিষয়ে মার্কিন সামরিক বাহিনীর কেন্দ্রীয় কমান্ডের প্রধান জেনারেল জোসেফ ভোটেল জানান, 'সিরিয়া থেকে সেনা প্রত্যাহারের সিদ্ধান্ত সঠিক এবং আগামী কয়েক সপ্তাহের মধ্যে তা শুরু হবে'। এর আগে গত বছরের ডিসেম্বর মাসে মার্কিন প্রেসিডেন্ট ডোনাল্ড ট্রাম্প সিরিয়া থেকে সেনা প্রত্যাহারের নির্দেশ দেন। সেই ধারাবাহিকতায় জেনারেল জোসেফ এই তথ্য জানান।সোমবার (১১ ফেব্রুয়ারি) প্রথমবারের মতো সিরিয়া থেকে সেনা প্রত্যাহার ইস্যুতে মুখ খুললেন মার্কিন সামরিক বাহিনীর কেন্দ্রীয় কমান্ডের প্রধান জেনারেল জোসেফ ভোটেল। তিনি জানান, 'আমরা যেখানে যেতে চাই সেনা প্রত্যাহারের সিদ্ধান্ত নিয়ে আমরা সে পথেই আছি'।সিরিয়া থেকে সেনা প্রত্যাহারের সময়কাল সম্পর্কে জানতে চাইলে জেনারেল ভোটেল জানান, 'সম্ভবত আগামী কয়েক সপ্তাহের মধ্যেই এই প্রক্রিয়া শুরু হবে। তবে সরেজমিন পরিস্থিতির ওপরই সবকিছু নির্ভর করবে'।আরও পড়ুন: কাদিয়ানী সম্মেলন বন্ধ না হলে আমি আন্দোলনে শরিক হবো: আল্লামা শফীউল্লেখ্য, উগ্র সন্ত্রাসী গোষ্ঠী দায়েশের বিরুদ্ধে লড়াইয়ের নামে ২০১৪ সাল থেকেই সিরিয়ায় অবস্থান করছে মার্কিন সেনারা। এছাড়াও  সিরিয়ার ওপর প্রায়ই বিমান হামলা চালিয়ে আসছে যুক্তরাষ্ট্র। কিন্তু আজ পর্যন্ত সন্ত্রাসীদের তেমন কোনো ক্ষতি দেখা যায় নি। বরং সরকারি বাহিনীর হামলার মুখে দায়েশ কমান্ডারদেরকে মার্কিন সেনারা নিরাপদ অবস্থানে পৌঁছে দিয়েছে বলে খবর শোনা গেছে বেশ কয়েকবার। তাছাড়া দামেস্ক সরকারের অনুমতি ছাড়াই সিরিয়ায় অন্তত দুই হাজার সেনা মোতায়েন করেছে মার্কিন প্রসাশন।ইত্তেফাক/জেডএইচডি



12345,28162
চাকসু নির্বাচনের দাবিতে ছাত্রলীগের গণস্বাক্ষর
শিক্ষা
প্রকাশ : ১২ ফেব্রুয়ারি ২০১৯, ১৯:৫৭
২৮ বছর ধরে বন্ধ রয়েছে চট্টগ্রাম বিশ্ববিদ্যালয় ছাত্র সংসদ নির্বাচন (চাকসু)। তবে ঢাকা বিশ্ববিদ্যালয় ছাত্র সংসদ (ডাকসু) নির্বাচনের তরিগরি ও আয়োজন দেখে এবার আলোচনায় নিয়ে এসেছে চাকসু নির্বাচন। নির্বাচনে সাধারণ শিক্ষার্থীদের সহমত পোষণকল্পে গণস্বাক্ষরের আয়োজন করে চবি শাখা ছাত্রলীগের একাংশ। মঙ্গলবার দুপুরে বিশ্ববিদ্যালয়ের শহিদ মিনার চত্বরে এই আয়োজন করে নগর আওয়ামী লীগের সাধারণ সম্পাদক ও সিটি মেয়র আ জ ম নাছির উদ্দীনের অনুসারী পাঁচটি গ্রুপ 'ভিএক্স, একাকার, আরএস, এফিটাপ এবং বাংলার মুখ' পক্ষের নেতাকর্মীরা। এসময় সাধারণ শিক্ষার্থীদের ‘নেশা মুক্ত ক্যাম্পাস গড়তে চাকসু নির্বাচন প্রয়োজন’ ছাত্রদের অধিকার প্রতিষ্ঠায় চাকসু নির্বাচন দরকার ‘চাকসু এখন সময়ের দাবি’ এসব মতামত সাদা কাপড়ে লিখে চাকসু নির্বাচনের পক্ষে সমর্থন দিতে দেখা যায়।এ বিষয়ে জানতে চাইলে চবি ছাত্রলীগের বিলুপ্ত কমিটির শিক্ষা ও পাঠচক্র বিষয়ক সম্পাদক ও বাংলার মুখের নেতা আমির সোহেল বলেন, ‘আমরা চাই ডাকসু নির্বাচনের পাশাপাশি অনতি বিলম্বে চাকসু নির্বাচনও দেওয়া হোক। সাধারণ শিক্ষার্থীদের দাবি দাওয়া উত্থাপনের জন্য ছাত্র প্রতিনিধির প্রয়োজনীয়তা অনেক বেশি। বিশ্ববিদ্যালয়ের সার্বিক উন্নয়নের জন্য চাকসুর বিকল্প নেই। তারই ধারাবাহিকতায় আমরা সাধারণ শিক্ষার্থীদের সঙ্গে নিয়ে চাকসু নির্বাচনের পক্ষে গণস্বাক্ষর কর্মসূচি হাতে নিয়েছি। এতে শতশত শিক্ষার্থী অংশগ্রহণ করে চাকসু নির্বাচনের পক্ষে সহমত পোষণ করেছে।’আরও পড়ুন: প্রতিমাসে একশো মার্কিন সেনার আত্মহত্যা!আগামী দিনে চবি প্রশাসনের কাছে স্মারকলিপি প্রদানসহ বেশকিছু কর্মসূচি গ্রহণ করার উদ্যোগ নিয়েছি।ইত্তেফাক/কেকে



12346,28163
এইচএসসি পরীক্ষা-২০১৯
অন্যান্য
প্রকাশ : ১৩ ফেব্রুয়ারি ২০১৯, ০০:০০
প্রিয় শিক্ষার্থীরা, আজ জীববিজ্ঞান দ্বিতীয়পত্রের অধ্যায়ের মানব শারীরতত্ত্ব এর রক্ত ও রক্ত সংবহন -বিষয়ের উপর সৃজনশীল প্রশ্নোত্তর উপস্থাপন করব-রফিকের আব্বু অতিকায় মোটাসোটা ও বয়সে প্রবীণ। হঠাত্ পাশের বাড়ি বিয়ের অনুষ্ঠানে বসে বুকে ব্যথা অনুভব করায় ডাক্তারের শরাণাপন্ন হলেন। ডাক্তার তাকে বললেন, এটি হার্ট ডিজিজের পূর্বলক্ষণ।(ক) পলিসাইথেমিয়া কী?                                                ১(খ) রক্ত তঞ্জন বলতে কী বুঝ?                         ২(গ) রফিকের আব্বুর রোগলক্ষণ ব্যাখ্যা কর।        ৩(ঘ) রফিকের আব্বুর ক্ষেত্রে ডাক্তারের পরামর্শ বিশ্লেষণ কর।                                  ৪সৃজনশীল প্রশ্নোত্তর(ক) পলিসাইথেমিয়া ঃ প্রতি ঘন মিলিমিটার রক্তে লোহিত কণিকার সংখ্যা ৬৫ লাখের বেশি হলে তাকে পলিসাইথেমিয়া বলে।(খ) রক্ত তঞ্জন ঃ যে প্রক্রিয়ায় ক্ষতস্থান হতে নির্গত হওয়া রক্তের প্লাজমা থেকে ফাইব্রিনোজেন আলাদা হয়ে ফাইব্রিন জালক গঠনপূর্বক রক্তপাত বন্ধ করে এবং রক্তের অবশিষ্টাংশকে জেলির ন্যায় থকথকে পিন্ডে পরিণত করে তাকে রক্ত তঞ্জন বা রক্ত জমাটবাঁধা বলে। এটি আসলে একটি জটিল প্রক্রিয়া এবং কমপক্ষে ১৩টি ভিন্ন ভিন্ন ফ্যাক্টরের সমন্বিত কার্যের দ্বারা এটি সংঘটিত হয়।(গ) উত্তর ঃ উদ্দীপকের রফিকের আব্বুর রোগলক্ষণটি হচ্ছে অ্যানজাইনা। যা হূদরোগ বা হার্ট ডিজিজের পূর্বলক্ষণ মাত্র। নিম্নে ব্যাখ্যা করা হলো-১. উর ফলক বা স্টার্নামের পেছনে বুকে ব্যথ্যা হওয়া।২. ব্যায়াম বা অন্য শারিরীক কাজে, মানসিক চাপ, অতিরিক্ত ভোজন, শীতকাল বা আতংকেবুকে ব্যথা অনুভব। এ ব্যথা ৫-৩০ মিনিট স্থায়ী হয়ে থাকে।৩. এটি গলা, কাঁধ, চোয়াল, বাহু, পিঠ এমনটি দাঁতেও ছড়াতে পারে।৪. অনেক সময় ব্যথার উত্সস্থল বোঝা যায় না।৫.প্রধান লক্ষণগুলোর মধ্যে বমি বমিভাব, ঘনঘন শ্বাস-প্রশ্বাস কিংবা দম ফুরিয়ে হাঁপানো ইত্যাদি।(ঘ) উত্তর ঃ রফিকের আব্বুর রোগলক্ষণটি হচ্ছে অ্যানজাইনা। ডাক্তারী পরিভাষায় যা হূদরোগ বা হার্ট ডিজিজের পূর্বলক্ষণ মাত্র। এ সমস্যা থেকে পরিত্রাণ পেতে হলে সুনির্দিষ্ট কিছু নিয়মকানুন মেনে চলতে হবে। সুস্বাস্থ্যের অধিকারী হওয়া এবং তা ধরে রাখাই হচ্ছে এটি প্রতিরোধের একমাত্র উপায়। এ জন্য কিছু বিষয় গুরুত্বের সাথে নিতে হবে। তবে কিছু বিষয়ের নিয়ন্ত্রণ আমাদের হাতে নেই। যেমন:বয়স, লিঙ্গভেদ, হূদরোগ ও অ্যানজাইনার পারিবারিক ইতিহাস। যা আমাদের সাধ্যের মধ্যে, সেগুলো মেনে চলতে হবে। নিম্নে তা দেয়া হলো-১. ধূমাপান পরিহার করতে হবে।২. নিয়মিত ডায়াবেটিস, প্রেসার কন্ট্রোল রাখতে হবে।৩. নিয়মিত সময় করে ঔষধ সেবন করে যেতে হবে।৪. দেহের অতিরিক্ত মেদ কমাতে হবে।৫. চর্বি জাতীয় খাবার ও প্রাণীজ মাংস খাওয়া থেকে বিরত থাকতে হবে।৬. অ্যালকোহল ও মদ্যপান বর্জন করতে হবে।৭. সারাক্ষণ হাসি খুশি থাকতে হবে।



12347,28164
প্রার্থী পরিবর্তনের দাবিতে রাস্তায় শুয়ে পড়লেন নেতাকর্মীরা
সারাদেশ
প্রকাশ : ১২ ফেব্রুয়ারি ২০১৯, ২০:০১
রংপুরের পীরগঞ্জ উপজেলা পরিষদ নির্বাচনে দলীয় প্রার্থীর মনোনয়ন পরিবর্তনের দাবিতে আওয়ামী  লীগের নেতাকর্মীরা মানববন্ধন, মৌন মিছিল ও মহাসড়ক অবরোধ করেছে। মঙ্গলবার দুপুরে উপজেলা সদরে এ কর্মসূচি পালন করা হয়।
 
উক্ত মানবন্ধনের বক্তব্য রাখেন উপজেলা আওয়ামী লীগের সহ সভাপতি আনোয়ারুল ইসলাম মান্নু, যুগ্ম সম্পাদক ও রামনাথপুর ইউপির চেয়ারম্যান সাদেকুল ইসলাম, সাংগঠনিক সম্পাদক রুহুল আমিন, পৌর আওয়ামী লীগের সাধারণ সম্পাদক প্রভাষক কামরুল হাসান জুয়েল, কাবিলপুর ইউনিয়ন আওয়ামী  লীগের সভাপতি রফিকুল ইসলাম বকুল, যুবনেতা রাশেদুন্নবী  রাশেদ প্রমুখ।
 
বক্তারা বলেন, বার বার দলবদল কারীকে বাদ দিয়ে দলের ত্যাগী নেতাদের  মধ্যে যে কাউকে মনোনয়ন দিলে দল বাঁচবে, অন্যথায় দলের ঐক্য ধরে রাখা সম্ভব হবেনা। মানববন্ধনে বক্তারা প্রার্থী পরিবর্তনে মাননীয় প্রধানমন্ত্রীর নিকট আবেদন জানান। উপজেলা সদরের গুলশান মোড়ে মানববন্ধন শেষে একটি মৌন মিছিল উপজেলা সদরের বিভিন্ন সড়ক প্রদক্ষিণ শেষে রংপুর-ঢাকা মহাসড়ক অবরোধ করে। পরে পুলিশের অনুরোধে নেতাকর্মীদের অবরোধ তুলে নেন।ইত্তেফাক/অনি



12348,28165
প্রাথমিক শিক্ষা সমাপনী পরীক্ষা
অন্যান্য
প্রকাশ : ১৩ ফেব্রুয়ারি ২০১৯, ০০:০০
Read the text and practice the answers of questions 1, 2, 3 & 4. Andy: Hello, Tamal! How are you? Tamal: Hello, Andy! I am fine, thanks. And you?Andy: Fine, thanks. Listen. I am going to the book fair. Would you like to come?Tamal: I’m sorry. I can’t right now. I have to take this medicine to my grandMother. But I can meet you in an hour.Andy: Ok, Great! I’ll see you at the book fair.Tamal: Right. See you later. Bye!Andy: See you!1. Vocabulary :Fair (n) = place where things are sold. Great (adj) = huge/immense. Later (Adv) = afterwards.2. Match the words of the column A with their meaning that is mentioned in the text column B.             =Ans. a + iii,   b + v,  c + iv,  d + i,   e + ii 3. True/False.a. Andy and Tamal are going to book fair together. Falseb. Tamal’s grandmother is sick. Truec. Tamal will buy medicine. Falsed. They met in a book fair. False e. Tamal will visit the fair later. Truef. At first Tamal greeted Andy. False4. Answer the following question.a. Where is Tamal going?Ans. Tamal is going home. He is taking medicine for his grandmother.b. Whom did he meet?Ans. Tamal met Andy. Andy was going to book fair.c. Why didn’t Tamal go with Andy?Ans. Tamal did not go with Andy because he had to take medicine for his grandmother.d. When will Tamal meet Andy?Ans. Tamal will meet Andy in an hour in the book fair.e. Who greeted whom at first?Ans. Andy greeted Tamal at first. f. What did he say to greet?Ans. He said ‘hello’ to greet Tamal.   



12349,28166
সাধারণ শেয়ার বাজারের গতি বা সার্বিক অবস্থা বোঝার জন্য সূচক ব্যবহার করা হয়
অন্যান্য
প্রকাশ : ১৩ ফেব্রুয়ারি ২০১৯, ০০:০০
যেকোনো দেশের অর্থনীতিতে শেয়ার বাজার মূলধন সংগ্রহের বাজার হিসেবে গুরুত্বপূর্ণ ভূমিকা পালন করে। এজন্য সাধারণ জনগণ বা বিনিয়োগকারীর প্রত্যাশা থাকে শেয়াার বাজার যেন সুষুমভাবে পরিচালিত হয়। সময়ের সাথে সাথে বিভিন্ন পরিবর্তনের সুষ্ঠুভাবে পরিচালিত হয়। সময়ের সাথে সাথে বিভিন্ন পরিবর্তনের মাধ্যমে বাংলাদেশের শেয়ার বাজার ক্রমশ উন্নতি সাধন করেছে। বাংলাদেশে শেয়ার ক্রয়-বিক্রয়ের জন্য দুটি স্টক এক্সচেঞ্জ রয়েছে।ক. সূচক কী?খ. শেয়ার বাজর বলতে কী বোঝ?গ. ঢাকা স্টক এক্সচেজ্ঞ শেয়ার ক্রয়-বিক্রয়ের কোন পদ্ধতি অবলম্বন করে? বর্ণনা কর।ঘ. একজন সাধারণ বিনিয়োগকারী কীভাবে শেয়ার বাজারের মাধ্যমে উপকৃত হতে পারে-মতামত দাও।উত্তরক. সাধারণ শেয়ার বাজারের গতি বা সার্বিক অবস্থা বোঝার জন্য সূচক ব্যবহার করা হয়।খ. যেকোনো দেশের অর্থনীতিতে শেয়ার বাজর মূলধন সংগ্রহের বাজার হিসেবে গুরুত্বপূর্ণ ভূমিকা পালন করে। শেয়ার ইস্যুকারী কোম্পানি এবং বিনিয়োগকারীদের শেয়ার ক্রয়-বিক্রয় সুষ্ঠুভাবে সম্পাদনের জন্য যে প্রতিষ্ঠান কাজ করে, তাকেই শেয়ার বাজার বলে।গ.শেয়ার বাজারের সূচক প্রতিনিয়ত ওঠা-নামা করে। এসব ওঠা-নামা বাজারের গতি বা দিক সম্পর্কে তথ্য দেয়। এ সূচকের ওঠা-নামা শেয়ার বাজারে তালিকাভূক্ত কোম্পানিগুলোর শেয়ারমূল্য ওঠা-নাম ওপর নির্ভর করে। উদ্দীপকে, যেকোনো দেশের অর্থনীতিতে শেয়ার বাজার মূলধন সংগ্রহের বাজার হিসেবে গুরুত্বপূর্ণ ভূমিকা পালন করে। এজন্য সাধারণ জনগণ বা বিনিয়োগকারীর প্রত্যাশা থাকে শেয়ার বাজার যেন সুষ্ঠুভাবে পরিচালিত হয়। সময়ের সাথে সাথে বিভিন্ন পরিবর্তনের মাধ্যমে বাংলাদেশের শেয়ার বাজার ক্রমশ উন্নতি সাধন করেছে। বাংলাদেশের শেয়ার ক্রয়-বিক্রয়ের জন্য দুটি স্টক এক্সচেঞ্জ রয়েছে। ঢাকা স্টক এক্সচেঞ্জ এবং চট্টগ্রাম স্টক এক্সেচেঞ্জ। ঢাকা স্টক এক্সেচেঞ্জ শেয়ার ক্রয়-বিক্রয়ে সূচক পদ্ধতি অবলম্বন করে। সাধারণ শেয়ার বাজারের গতি বা সার্বিক অবস্থা বোঝার জন্য সূচক ব্যবহার করা হয়। ঢাকা স্টক এক্সচেঞ্জ সাধারণ (ক) সকল শেয়ারমূল্য সূচক,(খ) ডিএসই সাধারণ সূচক,(গ) ডিএসই ২০ সূচক নামে তিনটি সূচক ব্যবহার করা হয়। অধিকাংশ শেয়ারের দাম বাড়লে সূচক বাড়ে, আবার অধিকাংশ কোম্পানির শেয়ারের দাম কমলে সূচক কমে।ঘ. সুচিন্তিত বিনিয়োগের মাধ্যমে একজন সাধারণ বিনিয়োগকারী শেয়ার বাজারের মাধ্যমে উপকৃত হতে পারে।উদ্দীপকে, যেকোনো দেশের অর্থনীতিতে শেয়ার বাজার মূলধন সংগ্রহের বাজার হিসেবে গুরুত্বপূর্ন ভূমিকা পালন করে। এজন্য সাধারণ জনগণ বা বিনিয়োগকারীর প্রত্যাশা থাকে শেয়ার বাজার যেন সুষ্ঠুভাবে পরিচালিত হয়। সময়ের সাথে সাথে বিভিন্ন পরিবর্তনের মাধ্যমে বাংলাদেশের শেয়ারবাজার ক্রমশ উন্নতি সাধন করেছে। বাংলাদেশে শেয়ার ক্রয়-বিক্রয়ের জন্য দুটি স্টক এক্সচেঞ্জ রয়েছে। একটি হলো ঢাকা স্টক এক্সচেঞ্জ এবং অপরটি হলো চট্টগ্রাম স্টক এক্সচেঞ্জ। শেয়ার বাজারের বিনিয়োগ একটি ঝুকিপূর্ণ বিনিয়োগ। শেয়ার বাজারে বিনিয়োগ সম্পর্কে সঠিক ধারণা নিয়ে বিনিয়োগ করা  উচিত। এতে ক্ষতির আশঙ্কা কমে। শেয়ার বাজারের বিনিয়োগের পূর্বে কোম্পানিগুলোর বার্ষিক আর্থিক বিবরণী সংগ্রহ করে কোম্পানির বিভিন্ন তথ্য যেমন- শেয়ারপ্রতি আয় (ইপিএস), ব্যবসার ধরণ, কোম্পানির ব্যবস্থাপনা, নিট সম্পদমূল্যসহ (এনভি) অন্যান্য আর্থিক তথ্য বিশ্লেষণ করা প্রয়োজন। কোম্পানিগুলোর পাশাপাশি শিল্পখাত এবং এদেশের অর্থনৈতিক অবস্থা সম্পর্কে পর্যাপ্ত জ্ঞান সংগ্রহ করে বিনিয়োগ সিদ্ধান্ত নিতে হয়। সুতরাং স্টক ও শেয়ারবাজারে বিনিয়োগ সম্পর্কে সঠিক ধারণা নিয়ে বিনিয়োগ করলে একজন বিনিয়োগকারী শেয়ার বাজারের মাধ্যমে উপকৃত হতে পারে। 



12350,28167
অবসর নিয়ে যেখানে চলে যাবেন বঙ্গবন্ধু কন্যা শেখ হাসিনা
জাতীয়
প্রকাশ : ১২ ফেব্রুয়ারি ২০১৯, ২০:০৫
রাজনীতিতে দীর্ঘ দিনের পথ চলা বঙ্গবন্ধু কন্যা শেখ হাসিনার। এবার তিনি অবসরে যেতে চান। বিভিন্ন সময়ে দেওয়া তার বক্তব্যে এমন আভাস মেলে। অবসর নেওয়ার পর কোথায় থাকবেন সেটাও জানালেন শেখ হাসিনা। তিনি জানান, রাজনীতি থেকে অবসর গ্রহণের পরে নিজ গ্রামে বাস করবেন।বঙ্গবন্ধু কন্যা বলেন, ‘যখনই আমি রাজনীতি থেকে অবসর নেব, আমি আমার গ্রামে চলে যাবো এবং এটাই আমার সিদ্ধান্ত।’মঙ্গলবার সকালে বাংলাদেশ আনসার ও ভিডিপি একাডেমিতে আকর্ষণীয় সাংস্কৃতিক অনুষ্ঠানের পরে প্রধানমন্ত্রী তার ভাষণে একথা বলেন।আনসার সদস্যদের সাংস্কৃতিক অনুষ্ঠানে নৌকায় উঠে দুই শিশুর নৃত্য দেখে প্রধানমন্ত্রী আবেগাপ্লুত হয়ে পড়েন। তিনি বলেন, ‘নৌকায় এই দৃশ্য দেখে তার কিশোর বেলার স্মৃতি স্মরণে আসছে।’ ছোটবেলার স্মৃতি স্মরণ করে তিনি বলেন, ‘আমার পিতামহের একটি বিরাট পানসি নৌকা ছিল, এটিতে দুইটি কক্ষ ও জানালা ছিল। আমি যখন এটিতে উঠতাম, জানালার কাছে বসে আমার হাত দিয়ে পানি স্পর্শ করতাম।’প্রধানমন্ত্রী আরো বলেন, ‘নৌকায় অন্যরাও থাকতো বিশেষ করে আমার ভাই (শেখ) কামাল, সে নৌকার ছাদ থেকে লাফ দিত এবং নৃত্য করতো। যখন আমি নৌকা দেখি, আমার কিশোরী বেলার স্মৃতি স্মরণে আসে।’ বাসসইত্তেফাক/জেডএইচ



12351,28168
বিসিএস এবং প্রতিযোগিতামূলক পরীক্ষার প্রস্তুতি বঙ্গভঙ্গ রদ করার সুপারিশ করেন—লর্ড হার্ডিঞ্জ
অন্যান্য
প্রকাশ : ১৩ ফেব্রুয়ারি ২০১৯, ০০:০০
বঙ্গভঙ্গ ও বাংলার রাজনীতি ১. বেঙ্গল প্রেসিডেন্সিকে ভেঙ্গে দুইটি আলাদা প্রদেশ সৃষ্টি করা হয়— ১৬ অক্টোবর ১৯০৫।লর্ড কার্জন বঙ্গভঙ্গ ঘোষণা করেন — ১৯০৫ সালে।বঙ্গভঙ্গের ফলে সৃষ্ট পূর্ববঙ্গ ও আসাম প্রদেশের অন্তর্ভুক্ত হয়— ঢাকা, রাজশাহী, চট্টগ্রাম বিভাগ ও আসাম।বঙ্গভঙ্গের ফলে নতুন প্রদেশ হয়েছিল — পূর্ববঙ্গ ও আসাম।বঙ্গভঙ্গের ফলে যে জেলাকে আসামের অন্তর্ভুক্ত করা হয়েছিল— সিলেট।পূর্ববঙ্গ ও আসাম প্রদেশের রাজধানী ছিল—ঢাকা।বঙ্গভঙ্গের ফলে সৃষ্ট বাংলার গভর্নর হন— স্যার ব্যামফিল্ড ফুলার।বঙ্গভঙ্গের বিরুদ্ধে আন্দোলন গড়ে তোলে— হিন্দু সমপ্রদায়।বঙ্গভঙ্গ রদ ঘোষণা করেন — রাজা পঞ্চম জর্জ (১২ ডিসেম্বর ১৯১১)।বঙ্গভঙ্গ রদে ‘রাখীবন্ধন’ অনুষ্ঠান পরিকল্পনার পরমার্শ দেন—রবীন্দ্রনাথ ঠাকুর।বঙ্গভঙ্গকে মুসলমানদের স্বার্থের স্বপক্ষে বলে প্রথম মত প্রকাশ করেন — নবাব সলিমুল্লাহ।বঙ্গভঙ্গ রদ করার সুপারিশ করেন — লর্ড হার্ডিঞ্জ (১৯১১) সালে।মুসলিম লীগ প্রতিষ্ঠিত হয় — ৩০ ডিসেম্বর, ১৯০৬, ঢাকায়।বঙ্গভঙ্গের প্রতিবাদে স্বদেশী আন্দোলন গড়ে ওঠে — ১৯০৬ সালে।মুসলিম লীগ গঠনের প্রস্তাব করেন — নবাব সলিমুল্লাহ।১৯০৫ সালে নবগঠিত পূর্ববঙ্গ প্রদেশের প্রথম লেফটেন্যান্ট গভর্নর ছিলেন— স্যার ব্যামফিল্ড ফুলার।বাংলা চুক্তি বা বেঙ্গল প্যাক্ট সম্পাদিত হয় — ১৯২৩ সালে।বাংলাদেশ প্রতিষ্ঠার ইতিহাস ভারতের সর্বশেষ গভর্নর জেনারেল ছিলেন —লর্ড মাউন্টব্যাটেন।ভারত স্বাধীনতা আইন পাস হয়—১৮ জুলাই ১৯৪৭।ভারতবর্ষে বৃটিশ শাসনের অবসান ঘটে — ১৪ আগস্ট ১৯৪৭।ভারত পাকিস্থান সীমান্ত বিভক্ত হয়— র্যাডক্লিফ কমিশনের মাধ্যমে।ভারত-পাকিস্তান বিভক্তির সময় বাংলার প্রধানমন্ত্রী ছিলেন — হোসেন শহীদ সোহ্রাওয়ার্দী।পূর্ব বাংলার প্রথম মুখ্যমন্ত্রী ছিলেন — খাজা নাজিমউদ্দীন।পূর্ব পাকিস্তান আওয়ামী মুসলিম লীগ গঠিত হয় — ২৩ জুন ১৯৪৯; রোজ গার্ডেন, ঢাকার এক রাজনৈতিক কর্মী সম্মেলনে।আওয়ামী মুসলিম লীগের প্রথম সভাপতি ছিলেন — মাওলানা আবদুল হামিদ খান ভাসানী।আওয়ামী মুসলিম লীগের প্রথম সাধারণ সম্পাদক ছিলেন — শামসুল হক।আওয়ামী মুসলিম লীগের প্রথম যুগ্ম-সাধারণ সম্পাদক ছিলেন — শেখ মুজিবুর রহমান।পাকিস্তান আওয়ামী মুসলিম লীগের আহ্বায়ক ছিলেন — হোসেন শহীদ সোহ্রাওয়ার্দী।           মতামত:০১৭১৪৭০৫৭২৭



12352,28169
বই পড়ে লিখো
অন্যান্য
প্রকাশ : ১৩ ফেব্রুয়ারি ২০১৯, ০০:০০
স্মৃতি অধিকারী, ৮ম শ্রেণিলেক সার্কাস উচ্চ বালিকা বিদ্যালয়, ঢাকা২১। জুলফিকার কার সঙ্গে মিলে ষড়যন্ত্র করে?উঃ ইয়াহিয়া খানের সঙ্গে।২২। কিসের দাবিতে জনগণ স্বতস্ফূর্তভাবে অংশ নেয়?উঃ ক্ষমতা গ্রহণের দাবিতে।২৩। কাদের ভূমিকা এ বিষয়ে অগ্রণী ছিল?উঃ ছাত্রদের।২৪। এছাড়াও কারা প্রতিবাদে এগিয়ে আসে?উঃ মহিলা শিক্ষা বা পেশাজীবী সংগঠনের লোকরা।২৫। কত তারিখে বাংলার স্বাধীন পতাকা আনুষ্ঠানিক ভাবেতুলে ধরা হয়?উঃ ১৯৭১ সালের ২রা মার্চ।২৬। আওয়ামী লীগ কত তারিখে ঢাকায় হরতালের ডাক দেন?উঃ ২রা মার্চ।২৭। কত তারিখে আওয়ামী লীগ সারা দেশে হরতালের ডাকে দেন?উঃ ৩রা মার্চ।২৮। কখন ঢাকা বিশ্ববিদ্যালয় কেন্দ্রিয় ছাত্র সংসদ নেতৃবৃন্দ দেশের পতাকা উত্তলন করেন?উঃ সকাল ১১ টায়।২৯। মুক্তিযুদ্ধে আমাদের প্রেরণা কি ছিল?উঃ এ পতাকা।৩০। কত তারিখ থেকে অসহযোগ আন্দোলন শুরু হয়?উঃ ৩রা মার্চ থেকে।৩১। এর আন্দোলন কত তারিখ পর্যন্ত অব্যাহত থাকে?উঃ ২৫শে মার্চ পর্যন্ত।৩২। কত তারিখে গঠিত হয় ছাত্র সংগ্রাম পরিষদ?উঃ ৩রা মার্চ।৩৩। ৩রা মার্চ কি গঠিত হয়?উঃ ছাত্র সংগ্রাম পরিষদ?৩৪। কিসে আন্দোলন বেগবান হয়?উঃ ছাত্র সংগ্রাম পরিষদ গঠনে।৩৫। কে ছাত্র সংগ্রাম পরিষদের নেতৃত্ব করে?উঃ বঙ্গবন্ধু।৩৬। কোন সংগঠন স্বাধিন সার্বভৌম বাংলাদেশ প্রতিষ্ঠার ঘোষণা দেন?উঃ ছাত্র সংগ্রাম পরিষদ?৩৭। এ পরিস্থিতে কে ভীত হয়?উঃ ইয়াহিয়া খান।৩৮। ইয়াহিয়া খান কত তারিখে পুনরায় জাতীয় পরিষদের অহবান করেন?উঃ ৬ই মার্চ৩৯। এ ঘোষণায় কে সন্তুষ্ট হল না?উঃ বঙ্গবন্ধু শেখ মুজিবুর রহমান।৪০। কত তারিখে আওয়ামী লীগের উদ্যোগ জনসভার আয়োজন করা হয়?উঃ ৭ই মার্চ।



12353,28170
যে সংখ্যাকে ভাগ করা হয় তাকে ভাজ্য বলা হয়
অন্যান্য
প্রকাশ : ১৩ ফেব্রুয়ারি ২০১৯, ০০:০০
গণিতহিমন এডওয়ার্ড গমেজ, প্রভাষকসেন্ট গ্রেগরী হাইস্কুল অ্যান্ড কলেজ   ১.নিঃশেষে বিভাজ্যের ক্ষেত্রে ভাগফল ও ভাজক নির্ণয়ের সূত্র দুটি লেখ।উত্তর : ভাগফল = ভাজ্য¸ ভাজকভাজক = ভাজ্য ¸ ভাগফল২.নিঃশেষে বিভাজ্যের ক্ষেত্রে ভাজ্য নির্ণয়ের সূত্রটি লেখ।উত্তর :ভাজ্য = ভাজক´ ভাগফল।৩. নিঃশেষে বিভাজ্য না হলে, ভাজক ও ভাগফল নির্ণয়ের সূত্র দুটি লেখ।উত্তর :ভাজক = (ভাজ্য — ভাগশেষ) ¸ ভাগফল।ভাগফল = (ভাজ্য — ভাগশেষ)¸ ভাজক।৪.নিঃশেষে বিভাজ্য না হলে ভাজ্য নির্ণয়ের সূত্রটি লেখ।উত্তর : ভাজক = ভাজক´ ভাগফল + ভাগশেষ।৫.ভাজ্য কাকে বলে?উত্তর : যে সংখ্যাকে ভাগ করা হয় তাকে ভাজ্য বলা হয়।৬.ভাজক কাকে বলে?উত্তর : যে সংখ্যা দ্বারা ভাগ করা হয় তাকে ভাজক বলা হয়।৭.ভাজক ও ভাগশেষের মধ্যে সম্পর্ক লেখ।উত্তর : ভাগশেষ < ভাজক।৮.কোনো সংখ্যাকে ১০০ দ্বারা ভাগ করলে, ভাগফল কী হবে?উত্তর : ভাজ্যের ডানদিক থেকে দুইটি অঙ্ক বাদ দিয়ে বাকি অঙ্কগুলো হবে ভাগফল।৯.ভাজ্য ১২১ ও ভাজক ১১ হলে ভাগফল কত?উত্তর : ১১।১০.৪২৫৭৮ কে ১০০ দিয়ে ভাগ করলে ভাগশেষ কত হয়?উত্তর : ৭৮।১১.কোন সংখ্যা দ্বারা ৯৬ কে ভাগ করলে ভাগফল ১২ হবে?উত্তর : ৮ দ্বারা ভাগ করলে ভাগফল ১২ হবে।১২.কোন সংখ্যাকে ১৩ দ্বারা ভাগ করলে ভাগফল ১৩ হবে?উত্তর : ১৬৯ কে ১৩ দ্বারা ভাগ করলে ভাগফল ১৩ হবে।১৩.ভাজক ২৪, ভাগফল ১৮ এবং ভাগশেষ ৮ হলে ভাজ্য কত?উত্তর : ভাজ্য ৪৪০।১৪.৮৫২ কে ২৮ দ্বারা ভাগ করলে ভাগশেষ হয় ১২। ভাগফল কত?উত্তর : ভাগফল হবে ৩০।১৫.কোনো ভাগ অঙ্কে ভাজ্য ৮২০, ভাজক ২৩ ও ভাগশেষ ১৫ হলে ভাগফল কত?উত্তর : ভাগফল ৩৫।১৬.পাঁচ অঙ্কের ক্ষুদ্রতম সংখ্যাকে দুই অঙ্কের ক্ষুদ্রতম সংখ্যা দ্বারা ভাগ করলে ভাগফল কত হবে?উত্তর : ভাগফল হবে ১০০০।১৭.২৭ কে শূন্য (০) দ্বারা ভাগ করলে কত হবে?উত্তর : ২৭ কে শূন্য (০) দ্বারা ভাগ করা যাবে না।১৮.নিঃশেষে বিভাজ্যের ক্ষেত্রে ভাজক নির্ণয়ের সূত্রটি লিখ।উত্তর : ভাজক = ভাজ্য ¸ভাগফল 



12354,28171
Rearranging Sentences
অন্যান্য
প্রকাশ : ১৩ ফেব্রুয়ারি ২০১৯, ০০:০০
 ইংরেজি প্রথমপত্রমোহাম্মদ সারবিন মুন্সী, প্রভাষকবীরশ্রেষ্ঠ নূর মোহাম্মদ পাবলিকস্কুল এন্ড কলেজ, ঢাকা01. Spider and Robert Bruce                  02. Albert Einstein03. King and astrologer                          04. Sheikh Saadi05. Androcles                                         06. Alfred Bernard Nobel07. Martin Luther King                          08. Hazrat Abdul Quader09. King Solomon                  10. Nelson Mandela11. Rabindranath Tagore                        12. Revenge of an English Poet13. Alexander, the king of Macedon      14. Socrates and his disciples15. Othello and Desdemona                   16. The Lion and the Mouse17. King and Hatem Tai                         18. Socrates and his wife19. Cinderella                                                          20. A cook and his master21. Thomas Alva Edison                        22. Kazi Nazrul Islam23. Taimur                                              24. Dr. Zoha25. Dr. Muhammed Yunus                     26. King Lear and his three daughters27. Stephen Hawking                             28. Mother Teresa29. Nasiruddin Hojja                              30. A thirsty crow31. Abraham Lincoln                             32. George Washington33. William Shakespeare                        34. William Wordsworth35. George Orwell                                 36. Hercules37. Two Beggars                                    38. Englishman & Bangalee39. A Greenhorn English Learner



12355,28172
জুনিয়র স্কুল সার্টিফিকেট পরীক্ষা
অন্যান্য
প্রকাশ : ১৩ ফেব্রুয়ারি ২০১৯, ০০:০০
বিজ্ঞানমোহাম্মদ নাসির উদ্দিন, সিনিয়র শিক্ষকদুলালপুর এস.এম.এন্ড কে. উচ্চ বিদ্যালয়ব্রাহ্মণপাড়া, কুমিল্লা  প্রিয় শিক্ষার্থী বন্ধুরা,  আজকে তোমাদের পাঠ্য বইয়ের ‘প্রাণিজগতের শ্রেণিবিন্যাস’ অধ্যায়ের  কিছু গুরুত্বপূর্ণ নৈর্ব্যক্তিক প্রশ্ন তোমাদের জন্য তুলে ধরা হলো। প্রশ্নগুলোর উত্তর পাঠ্য বই থেকে মিলিয়ে নিও।১. বৈজ্ঞানিক নাম কোন ভাষায় লেখা হয়?ক. ল্যাটিন বা গ্রিক           খ. ল্যাটিন বা হিন্দি গ. ল্যাটিন বা ইংরেজি       ঘ. বাংলা বা ইংরেজি২. শ্রেণিবিণ্যাসের জনক কে?ক. অ্যারিস্টটাল                  খ. উইলিয়াম হার্ভে গ. ক্যারোলাস লিনিয়াস        ঘ. সলিম আলী৩. প্রাণির শ্রেণিবিন্যাসের তৃতীয় ধাপ কোনটি?ক. জগত্       খ. পর্ব       গ. শ্রেণি        ঘ. বর্গ৪. এ পর্যন্ত কত লক্ষ প্রজাতির প্রাণি আবিষ্কৃৃত হয়েছে?ক. ১১ লক্ষ                 খ. ১২ লক্ষ  গ. ১৩ লক্ষ                 ঘ. ১৫ লক্ষ৫. প্রকৃতি বিজ্ঞানী ক্যারোলাস লিনিয়াস-i. বংশ গতির ধারণা দেন   ii. সর্ব প্রথম প্রজাতির বৈশিষ্ট্য চিহ্নিত করেন iii. দ্বিপদ নাম করণ প্রবর্তন করেননিচের কোনটি সঠিক?ক. iও ii     খ. iও  iii    গ. ii ও iii                    ঘ. i ,ii ও   iii৬. কোন প্রাণির দেহ প্রাচীর অসংখ্য ছিদ্রযুক্ত?ক. যকৃত কৃমি               খ. হাইড্রা   গ. স্কাইফা                     ঘ. প্রজাপতি৭. প্রাণির বৈজ্ঞানিক নাম-i. দ্বিপদী  ii. ইংরেজি পদবিশিষ্টiii. ল্যাটিন পদবিশিষ্টনিচের কোনটি সঠিক?ক. i ও ii                    খ. i ও  iii   গ. ii ও iii                    ঘ. i ,ii ও   iii৮. কোন পর্বের প্রাণিরা স্পঞ্জ নামে পরিচিত?ক. পরিফেরা                  খ. প্লাটিহেলমেনথেস গ. মলাস্কা                     ঘ. আর্থোপোডা৯. নিচের কোন প্রাণিটির দেহ চেপ্টা?ক. ফিতাকৃমি   খ. হাইড্রা   গ. জোঁক                  ঘ. ওবেলিয়া১০. হাইড্রার দেহ গহ্বরকে কী বলে?ক. সিলেন্টেরণ            খ. এন্ডোডার্ম   গ. এক্টোডার্ম                ঘ. নিডোব্লাস্ট১১. অর্থনৈতিক দিক দিয়ে কোন পর্বের প্রাণিরা বেশী গুরুত্বপূর্ণ?ক. আর্থোপোডা            খ. মলাস্কা গ. নিডারিয়া                ঘ. পরিফেরা১২. এক্টোডার্মে বৈশিষ্ট্যপূর্ণ কোষ কোনটি?ক.ট্রাকিয়া                    খ. সিলোম গ. হিমোসিল               ঘ. নিডোব্লাস্ট১৩. নতুনপ্রজাতির প্রাণি শনাক্ত করার জন্য কোনটি অপরিহার্য?ক. শ্রেণিবিন্যাস            খ. ক্রোমোজোম  গ. প্রজনন পদ্ধতি          ঘ. ক্লোন১৪. প্রণি জগতের শ্রেণিবিন্যাসের ভিত্তি হলো-i. প্রাণি দেহে বিদ্যমান বিভিন্ন বৈশিষ্ট্য   ii. বিভিন্ন প্রাণির পারস্পরিক সম্পর্কiii. বিভিন্ন প্রাণির মধ্যকার মিল-অমিলনিচের কোনটি সঠিক?ক. i ও ii                    খ. i ও  iii     গ. ii ও iii                   ঘ. i ,ii ও   iii১৫. কোন প্রাণির বৈজ্ঞানিক নামের কয়টি অংশ থাকে?ক. একটি      খ. দুইটি   গ. তিনটি      ঘ. চারটি   



12356,28173
খাদ্য সংকটের কোনো সম্ভাবনা নেই: খাদ্যমন্ত্রী
জাতীয়
প্রকাশ : ১২ ফেব্রুয়ারি ২০১৯, ২০:১২
খাদ্যমন্ত্রী সাধন চন্দ্র মজুমদার বলেছেন, মিয়ানমারের নাগরিক বাস্তুচ্যুত রোহিঙ্গাদের বাড়তি চাপে দেশে আপাতত খাদ্য সংকট দেখা দেওয়ার কোনো সম্ভাবনা নেই।আজ মঙ্গলবার সংসদে জাতীয় পার্টির সৈয়দ আবু হোসেন বাবলার এক প্রশ্নের জবাবে এ কথা বলেন তিনি।তিনি বলেন, প্রধানমন্ত্রী শেখ হাসিনার নেতৃত্বে বাংলাদেশ এখন খাদ্য উদ্বৃত্তের দেশে পরিণত হয়েছে।বর্তমানে খাদ্য অধিদপ্তর ও বিশ্ব খাদ্য কর্মসূচির মধ্যে সম্পাদিত ‘এমওইউ’র’ মাধ্যমে আশ্রয় নেওয়া রোহিঙ্গাদের ধারে খাদ্যশস্য সরবরাহ করা হচ্ছে।মন্ত্রী সরকারি দলের নিজাম উদ্দিন হাজারির অপর এক প্রশ্নের জবাবে বলেন, ‘সরকার দেশকে খাদ্যে স্বয়ংসম্পূর্ণ রাখতে কৃষি উপকরণ, ভর্তুকিসহ অন্যান্য সুবিধা প্রদান অব্যাহত রেখেছে’।আরও পড়ুন: সৌদিতে সেই শতাধিক প্রবাসী এখন রাস্তায়ইত্তেফাক/এমআই



12357,28174
ব্যথামুক্ত সন্তান প্রসব সেবা শুরু আদ্-দ্বীন হাসপাতালে
রাজধানী
প্রকাশ : ১২ ফেব্রুয়ারি ২০১৯, ২০:১৩
বাংলাদেশে ব্যথামুক্ত সন্তান প্রসব চিকিৎসা সেবা কার্যক্রম শুরু করেছে আদ্-দ্বীন হাসপাতাল। দেশে লাগামহীনভাবে বেড়ে যাওয়া সিজারের সংখ্যা কমিয়ে আনতে গত রোববার প্রথমবারের মত ব্যথামুক্ত ডেলিভারি কার্যক্রম শুরু করে প্রতিষ্ঠানটি। এক সংবাদ বিজ্ঞপ্তিতে এ তথ্য জানিয়েছে আদ্-দ্বীন হাসপাতাল কর্তৃপক্ষ।প্রথমদিনে রাজধানীর আগারগাঁওয়ের বাসিন্দা প্রেমা আঞ্জুমের সন্তান হয়েছে এ পদ্ধতিতে। এতে খুশি প্রেমা আঞ্জুমসহ তার পরিবারের সবাই। এ বিষয়ে প্রেমা আঞ্জুম বলেন, সন্তানকে গর্ভে ধারণের সময় অনেক দু:চিন্তায় সময় কাটাচ্ছিলাম। নরমাল ডেলিভারি হবে কি-না। শেষ পর্যন্ত অপারেশন লাগবে কিনা। এমন অনেক চিন্তা আসছিল মাথায়। এমন শত চিন্তায় আশার আলো দেখিয়েছে আদ্-দ্বীন হাসপাতাল। গর্ভবতী হওয়ার প্রাথমিক পর্যায় থেকে চিকিসা সেবা নিয়ে এখন ব্যাথামুক্ত নরমাল ডেলিভারী করতে পেরে আমার পরিবারের সকলেই খুশি।এ বিষয়ে আদ্-দ্বীন হাসপাতালের পরিচালক ডা. নাহিদ ইয়াসমিন বলেন, আগামী প্রজন্মকে রোগ প্রতিরোধ ক্ষমতা সম্পন্ন হিসেবে গড়তে অপারেশনের চেয়ে নরমাল ডেলিভারির ক্ষেত্রে গুরুত্ব দিচ্ছে আদ্-দ্বীন হাসপাতাল কর্তৃপক্ষ। যেসব মায়েরা গর্ভবতীর প্রাথমিক পর্যায়ে আদ্-দ্বীন হাসপাতালের সেবা দিয়ে থাকে, তাদের মধ্যে ৭০ থেকে ৮০ শতাংশ নরমাল ডেলিভারী হয়।আরও পড়ুনঃ প্রায় ৫০ লাখ টাকা মূল্যের ঘড়ি উপহার পেলেন তামিমতিনি আরো বলেন, ব্যথামুক্ত নরমাল ডেলিভারির জন্য বাচ্চা গর্ভধারণের পর থেকে আমাদের সঙ্গে সার্বক্ষনিক যোগাযোগ রাখা জরুরী। আমাদের বিশেষজ্ঞ চিকিৎসকরা নিয়মিত বিভিন্ন টেস্ট দিবেন এবং গর্ভের বাচ্চার অবস্থান লক্ষ্য করবেন। যদি সব কিছুু ঠিক থাকে তাহলে ব্যথামুক্ত নরমাল ডেলিভারি সম্ভব।এদিকে আধুনিক পরিবেশে ও স্বল্পমূল্যে একদল দক্ষ চিকিসক ও নার্সের সার্বক্ষনিত তত্বাবধানে আদ্-দ্বীন হাসপাতাল সব সময় গর্ভবতী মায়ের নরমাল ডেলিভারী হওয়ার ক্ষেত্রে জোর দিয়ে থাকে। ফলে চিকিসা সেবা পেয়ে সন্তুষ্ট রোগীরা। টেকসই স্বাস্থ্য সেবার পাশাপাশি সরকারের স্বাস্থ সেবায় উন্নয়নে কাজ করছে আদদ্বীন হাসপাতাল। তাই হাসপাতাল কতৃপক্ষ গর্ভবতী মায়ের সিজার অপারেশনের পরিবর্তে নরমাল ডেলিভারিতে আগ্রহ বেশী।এজন্য অভিভাবক ও মায়েদের কাউন্সিলিং প্রয়োজন। সবাই সচেতন হলে এ পদ্ধতিতে সন্তান প্রসবের ক্ষেত্রে একটি বিপ্লব ঘটে যাবে। । কারণ বর্তমানে প্রসবের ৭০ থেকে ৮০ ভাগ অপারেশনের মাধ্যমে হয়ে থাকে। বাংলাদেশে এটি প্রসবকালীন একটি বড় দু:শ্চিন্তার বিষয় হয়ে দাঁড়িয়েছিল।ইত্তেফাক/টিএস



12358,28175
মির্জাপুরে বকেয়া বেতনের দাবিতে শ্রমিকদের প্রতিবাদ সমাবেশ
সারাদেশ
প্রকাশ : ১২ ফেব্রুয়ারি ২০১৯, ২০:১৬
বকেয়া বেতনের দাবিতে শ্রমিক-কর্মচারীরা প্রতিবাদ সমাবেশ করে ঢাকা-টাঙ্গাইল মহাসড়ক অবরোধের চেষ্টা করেছিলেন। আজ মঙ্গলবার টাঙ্গাইলের মির্জাপুরে গোড়াই শিল্পাঞ্চলের এজি টেক্সটাইল মিলের শ্রমিকরা ঢাকা-টাঙ্গাইল মহাসড়ক অবরোধ করার চেষ্টা করেছিলেন।খবর পেয়ে মির্জাপুর থানার দেওহাটা পুলিশ ফাঁড়ির পুলিশ শ্রমিকদের শান্ত করে পরিস্থিতি নিয়ন্ত্রণে এনেছেন। মিলের শ্রমিকরা অভিযোগ করেন, ২০০২ সালে ঢাকা-টাঙ্গাইল মহাসড়ক সঙলগ্ন গোড়াই শিল্পাঞ্চলে এজি টেক্সটাইল মিল প্রতিষ্ঠান করেন শিল্পপতি মো. আনোয়ার হোসেন। দক্ষ পরিচালনা ও ব্যবস্থাপনার অভাবে মিলটি দিন দিন লোকসানে পরিনত হয়।আর্থিক সংকটের কারনে মিলের প্রায় দুই শতাধিক শ্রমিক কর্মচারীদের বেতন ভাতা বন্ধ হয়ে যায়। সিবিএ নেতাদের অনুরোধে গত ২৬ জানুয়ারি মালিক পক্ষ তাদের বকেয়া বেতন-ভাতা দেওয়ার আশ্বাস দেন। কিন্ত গত ২০-২৫ দিন পার হয়ে গেলেও মালিক পক্ষ শ্রমিকদের বকেয়া বেতন ভাতা না দেওয়ায় আজ মঙ্গলবার তারা মিলের ভিতরে প্রতিবাদ সমাবেশ করে।ঢাকা-টাঙ্গাইল মহাসড়ক অবরোধের চেষ্টা করে। খবর পেয়ে গোড়াই ইউনিয়ন আওয়ামীলীগের নের্তৃবৃন্দ ও পুলিশ ঘটনাস্থলে গিয়ে শ্রমিকদের সঙ্গে কথা বলে তাদের শান্ত করার চেষ্টা করেন।আরও পড়ুন: সৌদিতে সেই শতাধিক প্রবাসী এখন রাস্তায়পরে মালিক পক্ষের মধ্যে মিলেল ম্যানেজার বজলুর রশিদ, গোড়াই ইউনিয়ন আওযামী লীগ (পূর্ব) সভাপতি ও সিবিএ নেতা মো. আশরাফ খান, সাধারণ সম্পাদক মো. সালাউদ্দিন ভুইয়া ঠান্ডু, বিল্টু খান, দেওহাটা পুলিশ ফাঁড়ির ইনচার্জ মো. বজলূর রশিদ, এএসআই মো. আলাউদ্দিনসহ শ্রমিকদের সমন্ময়ে এ জরুরি সভা অনুষ্ঠিত হয়। সভায় দুই এক দিনের মধ্যে মালিক পক্ষ শ্রমিকদের বকেয়া বেতন পরিশোধের সিদ্ধান্ত হয়েছে।দেওহাটা পুলিশ ফাঁড়ির ইনচার্জ মো. বজলূর রশিদ বলেন, ‘শ্রমিকরা ঢাকা-টাঙ্গাইল মহাসড়ক অবরোধের চেষ্টা করলেও ফলপ্রসু আলেচনার পর রাস্তা অবরোধ করেনি।’ইত্তেফাক/কেকে



12359,28176
ভাঁট ফুল
অন্যান্য
প্রকাশ : ১৩ ফেব্রুয়ারি ২০১৯, ০০:০০
লেখা ও ছবি : মো. রেদোয়ান হোসেন পথের ধারে অযত্ন-অবহেলায় বেড়ে ওঠা অতি পরিচিত ফুল। বহুবর্ষজীবী সপুষ্পক এ উদ্ভিদটি সকলের প্রিয়। বসন্তের আগমনে পলাশ-শিমুলের সঙ্গে পাল্লা দিয়ে ফোটে। ভাঁট ফুলের শুভ্রতা আর সুগন্ধ মানুষকে বিমোহিত করে। অঞ্চলভেদে ঘেটু, ভাটিফুল, বুনো জুঁই নামে পরিচিত। বাগান, পরিত্যক্ত মাঠ, বন, রাস্তা কিংবা জলাশয়ের পাশে ভাঁট ফুলের ঝোপ চোখে পড়ে। গাছ লম্বায় সাধারণত চার ফুট পর্যন্ত হয়। কাণ্ড মোটামুটি শক্ত প্রকৃতির, পাতা সবুজ বর্ণের—দেখতে তামাক পাতার মতো। ফুল থেকে বীজ হয়। বীজের রং কালো। বীজ এবং কন্দ এই দুই মাধ্যমে বংশবিস্তার করে। ফুলের রং সাদা। সাদা ফুলের মাঝখানে হালকা বেগুনি আভা থাকে। এতে পাঁচটি পাপড়ি ও সমসংখ্যক লম্বা কিশোর থাকে। প্রাকৃতিক মধুর অন্যতম উত্স এ ফুল; মৌমাছি, ভ্রমর বা অন্যসব কীটপতঙ্গ মধু সংগ্রহে এলে এর মাধ্যমে পরাগায়ন ঘটে।ভাঁট ফুলের রয়েছে চমত্কার ভেষজগুণ। জ্বর, মাথাব্যথা, চর্মরোগ, কৃমি ও আমাশয় প্রতিরোধে এটি দারুণ কার্যকর। সনাতন ধর্মাবলম্বীরা চৈত্রসংক্রান্তিতে চর্মরোগ নিবারণের জন্য ভাঁটফুলের আরাধনা করে। ভাঁট ফুলে মুগ্ধ ছিলেন রূপসী বাংলার কবি জীবানানন্দ দাশ। তাঁর কবিতায় আছে—‘বাংলার নদী মাঠ ভাঁটফুল ঘুঙুরের মতো কেঁদেছিল তার পায়ে’। 



12360,28177
একুশের নতুন বই
অন্যান্য
প্রকাশ : ১৩ ফেব্রুয়ারি ২০১৯, ০০:০০
৭ মার্চের ভাষণবিশ্ব ঐতিহ্য দলিলএ কে এম শাহনাওয়াজপ্রতীক প্রকাশনা সংস্থাপ্রচ্ছদ : ধ্রুব এষ। প্রচ্ছদের আলোকচিত্র : কামরুল হাসান মিথুন। মূল্য : ২০০ টাকা একটি ছোট্ট ভাষণ কী বিশাল দিগনিদের্শনা দিতে পারে, এর উজ্জ্বল নিদর্শন বঙ্গবন্ধুর ৭ মার্চের ভাষণ। এ কারণেই এর তাত্পর্য ও গুরুত্ব বিশ্লেষণ করে ইউনেস্কো ২০১৭ সালে বন্ধবন্ধুর এই ভাষণটিকে তাদের ‘ইন্টারন্যাশনাল মেমোরি অব দ্য ওয়ার্ল্ড রেজিস্টার’-এ অন্তর্ভুক্ত করেছে। চিহ্নিত করেছে ‘বিশ্ব ঐতিহ্য দলিল’ হিসেবে। এই স্বীকৃতি সম্মানিত করেছে গোটা বাঙালি জাতিকে।১৯৭০ সালে পাকিস্তানের জাতীয় নির্বাচনে নিরষ্কুশ সংখ্যাগরিষ্ঠতা পেলেও পাকিস্তানি শাসকচক্র বাঙালির হাতে শাসনক্ষমতা না দিয়ে অত্যাচার নির্যাতন চালাতে থাকে তাদের ওপর। এ অবস্থায় ১৯৭১ সালের ৭ মার্চ বঙ্গবন্ধু ঢাকা রমনায় রেসকোর্স ময়দানে ঐতিহাসিক ভাষণ দেন। মাত্র ১৯ মিনিটের মোহাবিষ্ট করে ফেলা ভাষণে তাঁর প্রাজ্ঞ মেধাবী চিন্তার প্রকাশ ঘটালেন। পাকিস্তানি শাসকরা কোনো সুযোগ পেল না বঙ্গবন্ধুকে দোষী বানাতে। কোটি কোটি বাঙালি পেয়ে গেল তাদের আরাধ্য নির্দেশ। শব্দচয়নের কৌশলে স্বাধীনতার ঘোষণাটি ঠিক পড়ে নিতে পারল। এই ঘোষণার শক্তিই মুক্তিযুদ্ধে বাঙালিকে ঝাঁপিয়ে পড়তে প্রাণিত করেছে। তাই এই ভাষণের প্রেক্ষাপট, গুরুত্ব ও তাত্পর্য জাতি হিসেবে বাঙালি ও পরবর্তী প্রজন্মের অনুভবে থাকা জরুরি। এই বিবেচনা সামনে রেখেই রচিত হয়েছে বর্তমান গ্রন্থটি। 



12361,28178
উদ্ধৃতি
অন্যান্য
প্রকাশ : ১৩ ফেব্রুয়ারি ২০১৯, ০০:০০
বাংলাদেশি পণ্যের সর্ববৃহত্ বাজার হলো যুক্তরাষ্ট্র। এছাড়া দেশটি বাংলাদেশে সবচেয়ে বেশি পরিমাণ বিনিয়োগ করছে। এমন পরিস্থিতিতে  মার্কিন বিনিয়োগকারী ও নীতি নির্ধারকরা মনে করেন, গণতান্ত্রিক রীতি-নীতির প্রতি শ্রদ্ধা, মানবাধিকার ও অর্থনৈতিক উন্নয়ন বাংলাদেশের অভিন্ন লক্ষ্য হওয়া উচিত।—টমাস এল ভাজডা   যুক্তরাষ্ট্রের পররাষ্ট্র দপ্তরের মুখ্য উপ-সহকারী মন্ত্রী(সূত্র :দৈনিক ইত্তেফাক, ১২ ফেব্রুয়ারি ২০১৯)  



12362,28179
বই কি তেল, বই কি নুন?
অন্যান্য
প্রকাশ : ১৩ ফেব্রুয়ারি ২০১৯, ০০:০০
খালেদ হোসাইন এই যে বলেন, বই কিনুন!বই কি তেল, বই কি নুন?গরম মসলা? পাঁচফোড়ন?বই কি ফ্ল্যাট? রাজতোরণ? বই কি মাছ? বই কি গোশ?বইয়ের প্রতি অসন্তোষ। থাকলে জীবন-অনুধ্যানপড়ত বই, বাড়ত জ্ঞানবাড়ত হিড়িক বই কেনারএসব কথা কই কেন আর? কমলে রুচির অবক্ষয়তখন হতো বইয়ের জয়। নিজ হূদয়ে জ্বালতে আলোবইকে সবাই বাসত ভালোজ্ঞানমুখি সে সমাজটাতেবই থাকত সবার হাতে। বদলে যেত আবহাওয়াবই-ই হতো প্রাণের চাওয়া।



12363,28180
এই দিনে
অন্যান্য
প্রকাশ : ১৩ ফেব্রুয়ারি ২০১৯, ০০:০০
১৩ ফেব্রুয়ারি১৯৭৭:      সাংবাদিক আবদুস সালামের মৃত্যু১৯৬২:       বাহান্নোর শহীদদের স্মৃতি রক্ষায় শহীদ মিনার নির্মাণের জন্য পূর্ব পাকিস্তান সরকারের সিদ্ধান্ত২০১২:      অভিনেতা হুমায়ুন ফরিদীর মৃত্যু  



12364,28181
কেরানীগঞ্জে তিনটি ইটভাটাকে ৩০ লাখ টাকা জরিমানা
সারাদেশ
প্রকাশ : ১২ ফেব্রুয়ারি ২০১৯, ২০:২৩
কেরানীগঞ্জে কয়েকটি ইটভাটায় অভিযান পরিচালনা করেছে পরিবেশ অধিদপ্তর। মঙ্গলবার দুপুরে দক্ষিণ কেরানীগঞ্জ থানার মোল্লারহাট ও জাজিরা এলাকায় অভিযান পরিচালিত হয়।অভিযানে মোল্লা ব্রিকস এন্ড কোং ইটভাটাকে নগদ ১১ লাখ টাকা, মেসার্স এমএইচএস এন্ড কোং ইটভাটাকে ১১ লাখ টাকা এবং জাজিরা এলাকার নিউ ব্রিকস ম্যানুফ্যাকচার নামক ইটভাটাকে ৮ লাখ টাকাসহ মোট ৩০ লাখ টাকা জরিমানা করেছেন ভ্রাম্যমাণ আদালত। অনাদায়ে ইটভাটার মালিককে এক বছর করে কারাদণ্ড প্রদান করা হয়।আরো পড়ুন: যৌন আকর্ষণ না থাকলে প্রেম হয় না: অঞ্জন দত্তভ্রাম্যমাণ আদালতের নেতৃত্বদেন পরিবেশ অধিদপ্তরের নির্বাহী  ম্যাজিস্ট্রেট কাজী তামজিদ আহম্মেদ। এ সময় তাকে সহযোগিতা করেন পরিবেশ অধিদপ্তরের উপ পরিচালক  মো.আমিনুল ইসলাম, ঢাকা জেলা পরিবেশ অধিদপ্তরের উপ-পরিচালক খালেদ হাসান, সহকারি পরিচালক মিহির লাল সরকার ও মো. শরীফুল ইসলাম। 
 
ইত্তেফাক/অনি



12365,28182
রঙ্গরস
অন্যান্য
প্রকাশ : ১৩ ফেব্রুয়ারি ২০১৯, ০০:০০
দ্বিতীয় সন্তান জন্মাবে বলে বাবা একটু চিন্তিত—তার প্রথম সন্তান ব্যাপারটা কিভাবে নেয়। তাই তিনি প্রথমেই একটা গল্প ফাঁদলেন তার প্রথম পুত্রের কাছে—বুঝলে বাবা আমাদের বাসার উপর দিয়ে খুব শিগগির একটা পাখি একটা পোটলা নিয়ে উড়ে যাবে...।পোটলাটা যদি চিমনি দিয়ে ছিটকে পড়ে...বাবাকে শেষ করতে না দিয়ে পুত্র বলে উঠল, ‘দেখো চিমনি দিয়ে বেশি শব্দ করে যেন আবার না পড়ে, মা প্র্যাগনেন্ট কি না।’  



12366,28183
আপনার রাশিফল
অন্যান্য
প্রকাশ : ১৩ ফেব্রুয়ারি ২০১৯, ০০:০০
১৩ ফেব্রুয়ারি ২০১৯ খ্রিষ্টাব্দ, বুধবারআজ ১ ফাল্গুন ১৪২৫ বঙ্গাব্দ এবং ৮ জমাদিউস সানি ১৪৪০ হিজরি। নৈসর্গিক রাশিচক্রে রবি আজ কুম্ভ রাশিতে অবস্থান করছে। আজ সূর্যোদয় ৬টা ৪৫ মিনিটে এবং সূর্যাস্ত ৫টা ৫৬ মিনিটে। আজ যদি আপনার জন্মদিন হয় তবে পাশ্চাত্য জ্যোতিষে আপনি কুম্ভ রাশির জাতক/জাতিকা। আপনার জন্ম সংখ্যা: ৪। আপনার ওপর প্রভাবকারী গ্রহ:ইউরেনাস। আপনার শুভ সংখ্যা: ৪। শুভ বার: রবি। শুভ রত্ন:গার্নেট। জেনে নিন আজকে আপনার রাশিতে কী আছে—মেষ রাশি (২১ মার্চ-২০ এপ্রিল)আজ কাউকে প্রতিশ্রুতি দেওয়া ঠিক হবে না। মূল্যবোধ বজায় রাখুন। পাওনা টাকা আদায়ের জন্য তাগাদা দিন। পুরনো কোনো আত্মীয়ের সঙ্গে যোগাযোগ হতে পারে।বৃষ রাশি (২১ এপ্রিল-২০ মে)  নিজেকে যথাযথভাবে প্রকাশ করার চেষ্টা করুন। সেক্ষেত্রে সাফল্য পেতেও পারেন। শরীর ভালো থাকতে পারে। কোনো বিশেষ রঙের প্রতি আকর্ষণবোধ করতে পারেন। অপরের প্রতি সদাচরণ করুন।মিথুন রাশি (২১ মে-২০ জুন)সময় খুব একটা অনুকূল নাও থাকতে পারে। পুরনো কোনো জটিল রোগ পুনরায় দেখা দিতে পারে। অসুস্থতাকে অবহেলা করা ঠিক হবে না। চিকিত্সকের পরামর্শ অনুযায়ী যথাযথ চিকিত্সা নিন।কর্কট রাশি (২১ জুন-২০ জুলাই)বড় ভাইবোনদের সঙ্গে সুসম্পর্ক বজায় রাখুন। উপার্জন বৃদ্ধির প্রচেষ্টা অব্যাহত রাখুন। রাজনীতিবিদদের জনসংযোগে ব্যস্ততা বাড়তে পারে। মনের কোনো গোপন ইচ্ছা পূরণ হতে পারে।সিংহ রাশি (২১ জুলাই-২১ আগস্ট) পিতৃস্বাস্থ্য মোটামুটি ভালো থাকতে পারে। অসুস্থ পিতার শরীর-স্বাস্থ্যের ব্যাপারে বিশেষ নজর দিন। সামাজিক কাজে অংশ নিতে পারেন।কন্যা রাশি (২২ আগস্ট-২২ সেপ্টেম্বর) আধ্যাত্মিকতার প্রতি অনুরাগবোধ করতে পারেন। জ্ঞানস্পৃহা বৃদ্ধি পাবে। জীবন সম্পর্কে নতুন কোনো ধারণা পেতে পারেন। ভ্রমণের আকাঙ্ক্ষা পূরণ হতে পারে। তীর্থযাত্রা শুভ।তুলা রাশি (২৩ সেপ্টেম্বর-২২ অক্টোবর)ব্যবসায়িক দিক ভালো যাবে না। বিক্রয়-বাণিজ্যে লোকসান হতে পারে। ঝুঁকিপূর্ণ বিনিয়োগ এড়িয়ে চলুন। সামাজিক সংকট এড়িয়ে চলুন। রিপুকে সংযত রাখুন।বৃশ্চিক রাশি (২৩ অক্টোবর-২১ নভেম্বর)দিনটি মিশ্র সম্ভাবনাময়। দাম্পত্য ভুল বোঝাবুঝি এড়িয়ে চলুন। কোনো ঘনিষ্ঠ বন্ধুর সহযোগিতা পেতে পারেন। জ্ঞাতি শত্রুরা ক্ষতি করার চেষ্টা করতে পারে।ধনু রাশি (২২ নভেম্বর-২০ ডিসেম্বর)কর্মস্থলে কর্তৃপক্ষের সঙ্গে কোনো ভুল বোঝাবুঝি দেখা দিতে পারে। শত্রুরা মাথাচাড়া দিয়ে উঠতে পারে। শত্রুকে দুর্বল ভাবা ঠিক হবে না। নিজের সীমাবদ্ধতা সম্পর্কে সতর্ক থাকুন।মকর রাশি (২১ ডিসেম্বর-১৯ জানুয়ারি)ধর্মকর্মের প্রতি আগ্রহবোধ করতে পারেন। নিজের মনোভাব স্পষ্টভাবে প্রকাশ করুন। অন্যথায় সুযোগ হারাতে পারেন। সন্তানের কোনো বিষয় চিন্তার কারণ হতে পারে।কুম্ভ রাশি (২০ জানুয়ারি-১৮ ফেব্রুয়ারি)আধ্যাত্মিক চিন্তা-চেতনায় সমৃদ্ধি আসতে পারে। জ্ঞানস্পৃহা বৃদ্ধি পাবে। অসুস্থ মায়ের শরীর-স্বাস্থ্যের ব্যাপারে যত্নবান হওয়ার চেষ্টা করুন। শরীর অসুস্থ হতে পারে। উত্তেজনা ক্ষতির কারণ হতে পারে।মীন রাশি (১৯ ফেব্রুয়ারি-২০ মার্চ)কণ্ঠশিল্পীদের জন্য দিনটি শুভ নয়। গলায় কোনো সমস্যা দেখা দিতে পারে। কাজকর্মে প্রত্যাশিত সাফল্য নাও পেতে পারেন। পরিবেশের সঙ্গে নিজেকে মানিয়ে চলুন। কোনো আপনজনের সঙ্গে মতবিরোধ দেখা দিতে পারে।   



12367,28184
রাজধানীতে সড়ক দুর্ঘটনায় ৪ জনের মৃত্যু
রাজধানী
প্রকাশ : ১২ ফেব্রুয়ারি ২০১৯, ২০:৩৬
রাজধানীতে পৃথক সড়ক দুর্ঘটনায় চারজন নিহত হয়েছেন। এর মধ্যে মঙ্গলবার সন্ধ্যা ৬টার দিকে শ্যামপুর পোস্তগোলা ব্রিজের উপর ছালছাবিল পরিবহনের একটি বাস-সিএনজিচালিত অটোরিকশার সংঘর্ষে তিনজন এবং খিলগাঁও কমিউনিটি সেন্টারের সামনে মোটরসাইকেলের ধাক্কায় এক বৃদ্ধ নিহত হয়েছেন।শ্যামপুরের দুর্ঘটনায় নিহত তিনজনের নাম তাৎক্ষনিকভাবে জানা যায়নি। তবে খিলগাঁও কমিউনিটি সেন্টারের সামনে নিহত বৃদ্ধর নাম আব্দুর রাজ্জাক। পুলিশ চারটি লাশ উদ্ধার করে ময়নাতদন্তের জন্য ঢাকা মেডিকেল কলেজ মর্গে পাঠিয়েছে।জানা গেছে, শ্যামপুর পোস্তগোলা ব্রিজের উপর একটি সিএনজি আটো রিকশা যাত্রী ওঠানোর জন্য দাড়িয়ে ছিল। এসময় ছালছাবিল পরিবহনের একটি বাস ওই সিএনজি অটোরিকশাকে পেছন থেকে দ্রুতগতিতে ধাক্কা দেয়। এতে সিএনজি অটো রিকশাটি দুমড়ে মুচড়ে যায় এবং আটো রিকশার মধ্যে থাকা তিন যাত্রী ঘটনাস্থলে গুরুতর আহত হন। আশপাশের লোকজন ওই তিন যাত্রীকে উদ্ধার করে স্থানীয় হাসপাতালে নিলে কর্তব্যরত চিকিৎসক মৃত ঘোষণা করেন। পরে পুলিশ তাদের লাশ উদ্ধার করে ঢাকা মেডিকেল কলেজ মর্গে পাঠানো হয়।এ ব্যাপারে শ্যামপুর থানার ওসি মিজানুর রহমান জানান, ছালছাবিল পরিবহনের বাসটি আটক করা হয়েছে। পুলিশ চালকের নাম-ঠিকানা নিয়ে গ্রেফতারের চেষ্টা চালাচ্ছে।অপরদিকে, খিলগাঁওয়ে নিহত রাজ্জাকের বোন বানু আক্তার জানান, তারা খিলগাঁও এলাকায় থাকেন। সন্ধ্যার দিকে আব্দুর রাজ্জাক বাসার সামনে দাড়িয়ে ছিলেন। এসময় দ্রুতগামী একটি মোটরসাইকেল তার ভাইকে ধাক্কা দেয়। এতে তিনি গুরুতর আহত হন। পরে তাকে উদ্ধার করে ঢাকা মেডিকেল কলেজ (ঢামেক) হাসপাতালে নিয়ে গেলে কর্তব্যরত চিকিৎসক মৃত ঘোষণা করেন।ইত্তেফাক/জেডএইচ



12368,28185
প্রেম নিয়ে বিরোধে কলেজ ছাত্র আরিফকে পিটিয়ে হত্যার অভিযোগ
সারাদেশ
প্রকাশ : ১২ ফেব্রুয়ারি ২০১৯, ২০:৪১
কুমিল্লার চৌদ্দগ্রামে প্রেম সংক্রান্ত বিরোধে আরিফ হোসেন (২১) নামের এক কলেজ ছাত্রকে পিটিয়ে হত্যার অভিযোগ উঠেছে। কিন্তু প্রেমিকার পরিবার অভিযোগটি অস্বীকার করেছে। নিহত আরিফ উপজেলার মুন্সিরহাট ইউনিয়নের বসন্তপুর গ্রামের আবদুল কাদের খোকনের ছেলে ও স্থানীয় মুন্সিরহাট প্রকৌশলী ওয়াহিদুর রহমান ডিগ্রি কলেজের ডিগ্রি প্রথম বর্ষের ছাত্র। নিহতের পরিবারের সদস্যরা অভিযোগ করেন, দীর্ঘদিন তিন বছর ধরে আরিফের সঙ্গে বারাইশ গ্রামের পশ্চিম পাড়ার শফিকুর রহমান ইদুর মেয়ে লিমা আক্তারের প্রেম চলে আসছিল। ছয় মাস আগে বাকবিতণ্ডা নিয়ে আরিফের  সঙ্গে লিমা আক্তারের সম্পর্কের টানা পোড়ন শুরু হয়। এরপর লিমা পৌর এলাকার নবগ্রামের এক ছেলের সঙ্গে প্রেমের সম্পর্ক গড়ে তোলেন। সম্প্রতি আরিফ ও লিমার সম্পর্ক আবারও নতুন করে শুরু হয়। কিন্তু গত বৃহস্পতিবার সন্ধ্যায় আরিফ মুন্সিরহাট বাজারের একটি ছাত্রাবাস থেকে কোচিং শেষ করে বাড়ি ফিরছিলেন। পথিমধ্যে লিমা তাকে ফোন করে জরুরি তাদের বাড়িতে যেতে বলেন। প্রেমিকার ডাকে সাড়া দিয়ে তাৎক্ষণিক তিনি ওই বাড়িতে যান। এসময় ওঁৎ পেতে থাকা দূর্বৃত্তরা আরিফের উপর লাঠিছোটা দিয়ে হামলা করলে তিনি মাথায় আঘাতপ্রাপ্ত হন। এরপর তিনি কাউকে কিছু না বলে নিজ বাড়িতে চলে যান। পরদিন শুক্রবার জুমুআর নামাজের পর তার মাথা ব্যথা শুরু হলে তাকে প্রথমে চৌদ্দগ্রাম উপজেলা স্বাস্থ্য কমপ্লেক্সে নিয়ে যায়। হাসপাতালের কর্তব্যরত চিকিৎসক অবস্থা আশঙ্কাজনক দেখে আরিফকে প্রথমে কুমিল্লা মেডিকেল কলেজ হাসপাতাল ও পরে কুমিল্লা টাওয়ার হাসপাতালে নেওয়ার পরামর্শ দেয়। পরে তাকে উন্নত চিকিৎসার জন্য ঢাকার একটি হাসপাতালে নেওয়া হয়। সেখানে চিকিৎসাধীন অবস্থায় সোমবার দুপুরে আরিফের মৃত্যু হয়। মঙ্গলবার বাদ আসর নামাজে জানাজা শেষে তাকে পারিবারিক কবরস্থানে দাফন করা হয়। অভিযোগের ব্যাপারে লিমু আক্তারের মা রৌশনারা আক্তার বুলু বলেন, ‌‘আমার মেয়ের প্রেমের বিষয়ে আমি অবগতি আছি। তবে আরিফকে কে মেরেছে আমার জানা নেই।’ আরও পড়ুন: অবসর নিয়ে যেখানে চলে যাবেন বঙ্গবন্ধু কন্যা শেখ হাসিনাচৌদ্দগ্রাম থানার এসআই নুরুজ্জামান হাওলাদার জানান, ‘নিহতের ঘটনায় পুলিশ লাশ উদ্ধার ও ময়নাতদন্ত শেষে স্বজনদের কাছে হস্তান্তর করা হয়েছে। এ ঘটনায় মামলা দায়ের প্রস্তুতি চলছে।’ইত্তেফাক/কেকে



12369,28186
এসএসসির আইসিটি ‘ঘ’ সেটের প্রশ্নপত্রে ভুল, পরীক্ষা স্থগিত
সারাদেশ
প্রকাশ : ১২ ফেব্রুয়ারি ২০১৯, ২০:৪৩
যশোর বোর্ডের চলতি এসএসসি পরীক্ষায় মঙ্গলবার আইসিটি বিষয়ের ‘ঘ’ সেটের প্রশ্নপত্রে ভুল ধরা পড়েছে। ২৫ মিনিটের এই নৈর্ব্যক্তিক পরীক্ষা শেষ হওয়ার পাঁচ মিনিট বাকি সনাক্ত হয় ভুলটি। প্রশ্নপত্রের দ্বিতীয় পৃষ্ঠার প্রশ্নে অমিল দেখে পরীক্ষার্থীদের মাঝে হৈচৈ শুরু হয়। শরণখোলা উপজেলা সদরের রায়েন্দা সরকারি পাইলট হাইস্কুলের কেন্দ্রের সচিব মো. সুলতান আহমেদ গাজী জানান, আইসিটি বিষয়য়ের শুধুমাত্র ‘ঘ’ সেটের প্রশ্নপত্রে এই ভুল ধরা পড়ে। প্রশ্নপত্রের প্রথম পৃষ্ঠায় মিল থাকলেও একই সেটের অপর পৃষ্ঠায় কোনো মিল নেই। পরীক্ষা শেষের পাঁচ মিনিট আগে এই অমিল দেখে পরীক্ষার্থীরা কেন্দ্র পরিদর্শকদের জানায়। পরে বিষয়টি উপজেলা নির্বাহী কর্মকর্তাকে অবহিত করা হয়। শরণখোলা উপজেলা নির্বাহী কর্মকর্তা লিংকন বিশ্বাস বলেন, শুধু বাগেরহাট জেলাতেই নয়, যশোর বোর্ডের সকল কেন্দ্রে এই একই ভুল ধরা পড়েছে। এই বিষয়ের পরীক্ষা স্থগিত ঘোষণা করেছে যশোর শিক্ষা বোর্ড। ইত্তেফাক/অনি



12370,28187
অর্থ আত্মসাৎ: এনসিসি ব্যাংকের দুই কর্মকর্তার বিরুদ্ধে চার্জশিট
জাতীয়
প্রকাশ : ১২ ফেব্রুয়ারি ২০১৯, ২০:৪৭
ন্যাশনাল ক্রেডিট এন্ড কর্মাস (এনসিসি) ব্যাংকের ৩ কোটি ৮৮ লক্ষ টাকা আত্মসাতের অভিযোগে ২ কর্মকতার বিরুদ্ধে চার্জশিট অনুমোদন দিয়েছে দুর্নীতি দমন কমিশন (দুদক)। মঙ্গলবার মামলার তদন্ত কর্মমর্তার প্রতিবেদন যাচাই বাছাই করে কমিশন এ চার্জশিট অনুমোদন করে। অনুমোদিত চার্জশিটে যাদের নাম রয়েছে তারা হলেন- এনসিসি ব্যাংক লি. এর অফিসার (সাময়িক বরখাস্ত) এইচ এম নুরুউদ্দিন চৌধুরী ও তদন্তে আগত আসামি এনসিসি ব্যাংক লি. এর প্রধান শাখার অফিসার শাহেলা কিবরিয়া। উল্লেখ্য, ২০১৭ সালের ১৪ সেপ্টেম্বর রাজধানীর রমনা মডেল (ডিএমপি) থানায় মামলাটি দায়ের করা হয়। মামলাটির তদন্ত কর্মকর্তা দুদকের উপপরিচালক এস. এম মফিদুল ইসলাম। আরও পড়েন: খাদ্য সংকটের কোনো সম্ভাবনা নেই: খাদ্যমন্ত্রী দুদক সূত্র জানায়, মামলার তদন্তকালে দেখা যায় এনসিসি ব্যাংক লি. এর বিজয়নগর শাখায় ক্লিয়ারিং ডিপার্টমেন্টের ইনচার্জ হিসেবে কর্মরত থাকাকালে আসামি এইচ এম নুরুদ্দিন চৌধুরী নিজে ৩৫টি ভুয়া এন্ট্রি পোস্টিং দিয়েছেন এবং তার অধীনস্থ কর্মকর্তা শাহেলা কিবরিয়াকে প্রভাবিত করে তার মাধ্যমে উক্ত সময়ের মধ্যে ১৯টি ভুয়া এন্ট্রি পোস্টিং দিয়েছেন এবং তিনি বিজয়নগর শাখা হতে এনসিসি ব্যাংক ভবন শাখায় বদলি হয়ে চলে যাওয়ার পরেও শাহেলা কিবরিয়াকে প্রভাবিত করে আরও ৫টি ভুয়া এন্ট্রি পোস্টিং দিয়েছেন। নিজে ১৮টি ভুয়া এন্ট্রি অথরাইজ করেছেন। অর্থাৎ দেখা যায় যে, মোট ৫৯টি ভুয়া এন্ট্রির মাধ্যমে সানড্রি অন লাইন ক্লিয়ারিং একাউন্ট (ব্যাংকের ইন্টারনাল একাউন্ট) ডেবিট করে এনসিসি ব্যাংক লি. বিজয়নগর শাখার মোট ৩ কোটি ৮৮ লাখ ৪ হাজার ৪ শত ৯৬ টাকা নুরুদ্দিন চৌধুরীর নিজের ও পরিচিত বিভিন্ন একাউন্টে জমা করেন এবং বিভিন্ন সময়ে উত্তোলন করে আত্মসাৎ করেন।ইত্তেফাক/এমআই



12371,28188
এসডিজি বাস্তবায়নে বিগ ডাটা কার্যক্রম
অন্যান্য
প্রকাশ : ১৩ ফেব্রুয়ারি ২০১৯, ০০:০০
মোজাহেদুল ইসলাম ঢেউবাংলাদেশ সমগ্র বিশ্বে ডিজিটাল প্রযুক্তিতে নেতৃত্ব দেওয়ার সক্ষমতা অর্জন করেছে। আমাদের আগে কোনো দেশ নিজেদের ডিজিটাল ঘোষণা করতে পারেনি। প্রযুক্তিতে আমরা পিছিয়ে থাকব না। বিগ ডাটা আমাদের জন্য খুব বড় কোনো চ্যালেঞ্জ নয়। ২০২১ থেকে ২০২৩ সালের মধ্যেই ৫জি চালু করার পরিকল্পনা রয়েছে। সম্প্রতি ‘বিগ ডাটা ফর হেলথ’ শীর্ষক আন্তর্জাতিক সম্মেলনের উদ্বোধনী অনুষ্ঠানে প্রধান অতিথির বক্তৃতায় ডাক, টেলিযোগাযোগ ও তথ্যপ্রযুক্তি মন্ত্রী মোস্তাফা জব্বার এ সব কথা বলেন।অনুষ্ঠানে মন্ত্রী আরও বলেন, ‘সকল নাগরিক সেবাকে ডিজিটাল পদ্ধতিতে রূপান্তর করা আমাদের মূল লক্ষ্য। সরকার টেকসই উন্নয়ন লক্ষ্যমাত্রা বাস্তবায়নে সকল পর্যায়ে বিগ ডাটা ভিত্তিক কার্যক্রম গ্রহণেও গুরুত্ব আরোপ করা হবে। ইন্টারনেট সেবা প্রদানের মাধ্যমে গ্রাম এবং শহরের মধ্যে ডিজিটাল সেবার পার্থক্য দূরীকরণে বিভিন্ন কার্যক্রম গ্রহণ ও বাস্তবায়ন করছে।’মন্ত্রিপরিষদ বিভাগ, আইসিটি বিভাগ, ইউএসএইড ও ইউএনডিপি এর সহায়তায় পরিচালিত এটুআই, স্বাস্থ্য ও পরিবার কল্যাণ মন্ত্রণালয়, বাংলাদেশ পরিসংখ্যান ব্যুরো, ডাটা ফর হেলথ ইনেশিয়েটিভ (ডিফরএইচ), ব্লুমবার্গ ফিলানথ্রোপিস, ইউনিসেফ, আইসিডিডিআর, বি এবং মেজার ইভাল্যুইয়েশন এর যৌথ উদ্যোগে দুইদিনব্যাপী এ সম্মেলনের আয়োজন করা হয়েছে। এটুআই এর প্রকল্প পরিচালক মো. মোস্তাফিজুর রহমানের সভাপতিত্বে অন্যান্যের মধ্যে বক্তৃতা করেন প্রধানমন্ত্রীর এসডিজি বিষয়ক মুখ্য সমন্বয়ক আবুল কালাম আজাদ, স্বাস্থ্য সেবা বিভাগের সচিব আসাদুল ইসলাম, পরিসংখ্যান ও তথ্য ব্যবস্থাপনা বিভাগের সচিব সৌরেন্দ্র নাথ চক্রবর্তী, স্বাস্থ্য অধিদপ্তরের মহাপরিচালক অধ্যাপক ডা. আবুল কালাম আজাদ, ইউএনডিপির রেসিডেন্ট রিপ্রেজেন্টেটিভ সুদীপ্ত মুখার্জী এবং এটুআই এর পলিসি অ্যাডভাইজর আনীর চৌধুরী। 



12372,28189
সামাজিক সচেতনতায় ‘#কমনসেন্স’ - এর যাত্রা শুরু
অন্যান্য
প্রকাশ : ১৩ ফেব্রুয়ারি ২০১৯, ০০:০০
তথপ্রযুক্তি ডেস্কডিজিটাল জীবনধারা বিকাশের সঙ্গে সঙ্গে তৈরি হওয়া নানা সামাজিক সমস্যার বিরুদ্ধে সচেতনতা সৃষ্টির লক্ষ্যে #কমনসেন্স নামে একটি কর্মসূচি হাতে নিয়েছে মোবাইল ফোন অপারেটর রবি। ডিজিটাল সেবা গ্রহণের সময় কোন কোন বিষয়ে সচেতন থাকা উচিত সে বিষয়গুলো তুলে ধরাই এ ক্যাম্পেইনের লক্ষ্য।গতকাল রাজধানীর একটি সম্মেলন কেন্দ্রে প্রধান অতিথি হিসেবে কর্মসূচিটির উদ্বোধন করেন বাংলা সাহিত্যের শিক্ষক, ভাষা আন্দোলনের কর্মী, মুক্তিযোদ্ধা ও জাতীয় অধ্যাপক ড. আনিসুজ্জামান। এসময় বিশেষ অতিথি হিসেবে উপস্থিত ছিলেন প্রথম আলোর সম্পাদক মতিউর রহমান এবং জনপ্রিয় অভিনেতা ও নিরাপদ সড়ক আন্দোলনের নেতা ইলিয়াস কাঞ্চন।অনুষ্ঠানে রবি’র ম্যানেজিং ডিরেক্টর অ্যান্ড সিইও মাহতাব উদ্দিন আহমেদ, হেড অব কর্পোরেট অ্যান্ড রেগুলেটরি অ্যাফেয়ার্স সাহেদ আলম, মিডিয়া, কমিউনিকেশন অ্যান্ড সাস্টেইনেবিলিটি’র ভাইস প্রেসিডেন্ট ইকরাম কবীর উপস্থিত ছিলেন।উদ্বোধনী অনুষ্ঠানে তিনটি সচেতনতামূলক ভিডিও প্রকাশ করা হয়। এই ভিডিওগুলো বাস্তব জীবনের আবহ দিয়ে সাজানো। ভিডিওগুলোতে সত্যতা যাচাই না করে সামাজিক যোগাযোগ মাধ্যমে কনটেন্ট শেয়ার করা, শিশুদের মোবাইল ফোন ব্যবহারের সময় খেয়াল না রাখা এবং গাড়ি চালানোর সময় মোবাইল ফোন ব্যবহার করার মতো ভুলগুলো তুলে ধরা হয়েছে।    অনলাইন ভিডিও ও অ্যাক্টিভেশন এবং স্যোশাল মিডিয়া পোস্টগুলো সামাজিক সচেতনতা তৈরি করবে। এতে ডিজিটাল সেবা উপভোগের সময় কী ধরনের আচরণ করা উচিত বা কোনো ভুল করছেন কিনা সে সম্পর্কে একজন ব্যক্তি সচেতন থাকতে পারবেন। এসএমএস ব্যবহারের ক্ষেত্রেও এ সচেতনতা কাজে লাগবে। পরবর্তীতে ডিজিটাল জীবনধারা সম্পর্কিত আরও বিভিন্ন বিষয়ে সচেতনতা সৃষ্টির জন্য কাজ করবে #কমনসেন্স।প্রধান অতিথি ড. আনিসুজ্জামান বলেন, ‘আজ যে প্রাচীন প্রথাগুলো সমাজে প্রচলিত এগুলো সামাজিক স্থিতিশীলতার লক্ষ্যেই সৃষ্টি হয়েছিল। এ প্রথাগুলো যখন চালু হয়েছিল তখন অনেকেই এগুলো নিয়ে হাসাহাসি করেছিল, ঠিক যেমনটি হতে পারে আজকের #কমনসেন্স নিয়ে। কিন্তু আমি বিশ্বাস করি, ডিজিটাল জীবনধারায় উদ্ভূত সামাজিক সমস্যগুলো মোকাবিলায় এ ধরনের পদক্ষেপ জরুরি।’প্রথম আলো’র সম্পাদক মতিউর রহমান বলেন, ‘শুধু মোবাইল নয়, প্রাত্যহিক জীবনের নানা বিষয়ে আমাদের কমনসেন্স বা কাণ্ডজ্ঞানের অভাব আছে। মোবাইল নিয়ে সচেতনতা তৈরিতে রবি’র এ চেষ্টাকে আমরা সমর্থন করি। এর সঙ্গে আরও অন্যান্য বিষয় যদি তুলে আনা যায় তাহলে আরও ভালো হতে পারে। এ বিষয়ে রবি’র সঙ্গে আমাদের যৌথভাবে কাজ করার সুযোগ আছে।’   রবি’র ম্যানেজিং ডিরেক্টর অ্যান্ড সিইও মাহতাব উদ্দিন আহমেদ বলেন, ‘একটি সচেতন কোম্পানি হিসেবে আমরা #কমনসেন্স’র মতো পদক্ষেপ হাতে নিয়েছি। আমরা এই প্লাটফর্মটিকে নৈতিক মানদণ্ডে উন্নীত করতে চাই যেন তা সুস্থ ধারার ডিজিটাল জীবনের বিকাশে গুরুত্বপূর্ণ ভূমিকা রাখতে পারে। এমন একটি মুহূর্তে ড. আনিসুজ্জমানের উপস্থিতি আমাদের অনুপ্রাণিত করেছে।’ 



12373,28190
যে কারণে ইন্টারনেটের গতি কমে যায়
অন্যান্য
প্রকাশ : ১৩ ফেব্রুয়ারি ২০১৯, ০০:০০
মাহবুব শরীফ বর্তমান সময়ে ইন্টারনেট ছাড়া একটি দিন কল্পনাও করা যায় না। অফিস, বাসা-বাড়ি, ব্যবসাসহ আমাদের দৈনন্দিন কাজে ইন্টারনেট ব্যবহার হচ্ছে। মুভি দেখা, গান শোনা, মেইল করার মধ্যেই ইন্টারনেটের ব্যবহার সীমাবদ্ধ নয়। শিক্ষামূলক সেবা, স্বাস্থ্য সেবা, জাতীয় সেবা গ্রহণের জন্যও ইন্টারনেটের প্রয়োজন রয়েছে। এখন বিষয় হলো, আমাদের অতীব প্রয়োজনীয় উপকরণ তুল্য ইন্টারনেট ব্যবহারে এর গতি চাই কাঙ্ক্ষিত মাত্রায়। অনেক সময় দেখা যায়, প্রত্যাশিত গতির ইন্টারনেট আমরা পাই না। যদিও এর সঙ্গে অনেকগুলো বিষয় জড়িয়ে রয়েছে। পাঠকদের সুবিধার্থে ইন্টারনেটের গতি কমে যাওয়ার কয়েকটি উল্লেখযোগ্য বিষয় নিয়ে আলোচনা করা হয়েছে এ লেখায়। চলুন বিষয়গুলো জেনে নেওয়া যাক—ব্যান্ডউইথ থ্রোটলিং‘ব্যান্ডউইথ থ্রোটলিং’ শব্দটির সঙ্গে অনেকেই পরিচিত নন।  ব্যান্ডউইথ থ্রোটলিং বলতে বুঝায়, আপনি ইন্টারনেটে কোনো কিছুর অ্যাক্সেস কত দ্রুত গ্রহণ করতে পারবেন তার গতিসীমা। ব্রডব্যান্ড ইন্টারনেট বা মোবাইল ইন্টারনেটে আপনি যে পরিমাণ গতি পাওয়ার জন্য মূল্য পরিশোধ করছেন সে পরিমাণ গতি আপনাকে না দিয়ে যদি তা কমিয়ে দেওয়া হয় তখন তাকে আপনি ব্যান্ডউইথ থ্রোটলিং বলতে পারেন। এর আর এক নাম হলো ডাটা থ্রোটলিং বা ইন্টারনেট বটলনেক।যেমন ধরুন, আপনি যদি কোনো ইন্টারনেট সার্ভিস প্রোভাইডারদের ৫ এমবিপিএস স্পিডের ইন্টারনেট সেবা গ্রহণের জন্য টাকা দিয়ে থাকেন আর ওই প্রতিষ্ঠান যদি আপনাকে দিনের কোনো এক সময়ে নির্ধারিত গতি আপনাকে না দিয়ে থাকে তাহলে ওই সার্ভিস প্রোভাইডার আপনার ডাটা থ্রোটলিং করছে। আবার অনেক আইএসপি টরেন্টিং করার সময় থ্রোটলিং করে থাকে। সাধারণ ইন্টারনেট গতি হয়ত ভালো পাবেন, কিন্তু টরেন্ট ব্যবহার করার সময় গতি প্রত্যাশিত থাকবে না। ব্যান্ডউইথ থ্রোটলিং সাধারণত আপনার আইএসপি-ই করে থাকে, কিন্তু আরও অনেকভাবে ডাটা থ্রোটলিং হতে পারে। আপনার ডিভাইসের যদি ততটা গতি সমর্থন করার ক্ষমতা না থাকে, তাহলে আপনার ফোন বা কম্পিউটারই এ ক্ষেত্রে ইন্টারনেট বটলনেক হিসেবে কাজ করবে। আবার বিভিন্ন ওয়েবসাইটও অনেক সময় ডাটা থ্রোটলিং করে রাখে।থ্রোটলিং - এর কারণডাটা থ্রোটলিং ব্যবহারকারীদের জন্য একটি বিরক্তিকর ব্যাপার। ব্যান্ডউইথ থ্রোটলের মাধ্যমে তারা অনেক অর্থও উপার্জন করে। বিশেষ করে ডাটা থ্রোটল পদ্ধতিটি ইন্টারনেট সার্ভিস প্রভাইডাররাই বেশি ব্যবহার করে থাকে। যেমন ধরুন, আপনার আইএসপির দিনের এমন কিছু সময় যখন ইন্টারনেট ব্যবহারকারী অনেক বেড়ে যায়, তখন সবাইকে ভালো স্পিড সরবরাহ করা সম্ভব হয় না, তাই ইউজারদের ব্যান্ডউইথ স্পিড কমিয়ে দেয়, এতে তাদের বেশি ইউজার হ্যান্ডেল করার জন্য যে যন্ত্রপাতি প্রয়োজনীয় হতো, সেটার খরচ থেকে তারা বেঁচে যায়।অনেক ইন্টারনেট সার্ভিস প্রতিষ্ঠান বিশেষ কোনো সাইটে ইন্টারনেটের গতি কমিয়ে রাখে। এগুলোর মধ্যে রয়েছে ইউটিউব, ফেসবুক, অনলাইন টিভি। এই সাইটগুলোতে ডাউনলোড হয় অনেক।  আর একটি বিষয় বলে রাখা ভালো আরা তা হলো- শুধু ইন্টারনেট সার্ভিস ডাটা থ্রোটলিং করে না। শেয়ার নেটওয়ার্ক ব্যবহার করলেও এই ঝামেলায় পড়তে পারেন আপনি।
যেভাবে বুঝবেনআপনি কীভাবে বুঝবেন যে, আপনি আপনার কাঙ্ক্ষিত ইন্টারনেট গতি পাচ্ছেন না। সহজ একটি উপায়ে আপনি এটি বুঝতে পারবেন আর তা হলো- নির্দিষ্ট পরিমাণে ডাটা ডাউনলোড হওয়ার পর যদি ডাউনলোড গতি কমে যায়, সেক্ষেত্রে বুঝে নিবেন আপনার আইএসপি আপনাকে গতি নির্ধারণ করে দিয়েছে। মাসের শুরুর দিকে আপনার ইন্টারনেট গতি চেক করে দেখুন, তারপরে মাসের শেষের দিকের গতি চেক করুন, যদি দুইটির মধ্যে উল্লেখযোগ্য পার্থক্য দেখতে পান, অবশ্যই আপনার আইএসপি আপনাকে গতি নির্ধারণ বা কন্ট্রোল করছে। 



12374,28191
আইসিটি সচিব হলেন এন এম জিয়াউল আলম
অন্যান্য
প্রকাশ : ১৩ ফেব্রুয়ারি ২০১৯, ০০:০০
তথ্য ও যোগাযোগ প্রযুক্তি বিভাগের সচিব হিসেবে দায়িত্ব গ্রহণ করেছেন এন এম জিয়াউল আলম। এর আগে তিনি মন্ত্রিপরিষদ বিভাগের সচিব (সমন্বয় ও সংস্কার) হিসেবে দায়িত্ব পালন করেন। তাঁকে গত ৩০ জানুয়ারি ২০১৯ তারিখে মন্ত্রিপরিষদ বিভাগ হতে আইসিটি বিভাগের সচিব হিসেবে বদলি করা হয়। ১৯৮৪ ব্যাচের প্রশাসন ক্যাডারের কর্মকর্তা এন এম জিয়াউল আলম ২০১৫ সালের ডিসেম্বরে ভারপ্রাপ্ত সচিব (সমন্বয় ও সংস্কার) হিসেবে মন্ত্রিপরিষদ বিভাগে যোগদান করেন।এর আগে তিনি পাসপোর্ট অধিদপ্তরের মহাপরিচালক, সিলেটের বিভাগীয় কমিশনার, খুলনা জেলার জেলা প্রশাসকসহ বিভিন্ন মন্ত্রণালয়/বিভাগে গুরুত্বপূর্ণ দায়িত্ব পালন করেছেন।  



12375,28192
সড়ক দুর্ঘটনা কমাতে সহজ’-এর হেলমেট বিতরণ ক্যাম্পেইন
অন্যান্য
প্রকাশ : ১৩ ফেব্রুয়ারি ২০১৯, ০০:০০
আরিফুর রহমান রাজধানীতে ১১ ফেব্রুয়ারি থেকে নিজেদের রাইডারদের মাঝে সাত হাজার হেলমেট বিতরণ শুরু করেছে সহজ। প্রতিষ্ঠানটির পক্ষ থেকে জানানো হয়, প্রতিদিন সকাল ১১টা থেকে সন্ধ্যা ৭টা পর্যন্ত ক্যারাভ্যানে করে মাসব্যাপী হেলমেট বিতরণের এ কার্যক্রম চলবে। ক্যাম্পেইনের আওতায় থাকবে ঢাকা শহরের গুরুত্বপূর্ণ এলাকা যেমন-তেজগাঁও, ধানমন্ডি, মোহাম্মদপুর, মতিঝিল, উত্তরা ও মিরপুর এলাকা।এ ক্যাম্পেইন নিয়ে সহজ-এর প্রতিষ্ঠাতা ও ব্যবস্থাপনা পরিচালক মালিহা কাদির বলেন, ‘বেশ কিছুদিন ধরেই সড়ক দুর্ঘটনায় মৃত্যুর হার অনেক বেড়ে গিয়েছে এবং আমরা এর সমাধান নিয়ে কাজ করছি। নিরাপদ সড়ক সংক্রান্ত এই ক্যাম্পেইনটি সবার মাঝে সতর্কতা বৃদ্ধি করবে বলে আমি আশা করছি। দুর্ঘটনায় আঘাত পাওয়া এবং আঘাতের তীব্রতা থেকে মাথার সুরক্ষায় আমরা আমদানিকৃত হেলমেট বিতরণ করছি। বিশ্ব স্বাস্থ্য সংস্থার (ডব্লিউএইচও) তথ্যানুসারে, হেলমেটের ব্যবহার দুর্ঘটনায় মৃত্যু ঝুঁকি কমাতে পারে ৪০ শতাংশ এবং মারাত্মক হতাহতের ঝুঁকি কমায় ৭০ শতাংশ।’মানুষের অনাকাঙ্ক্ষিত মৃত্যুর ক্ষেত্রে প্রধান আশঙ্কা সড়ক দুর্ঘটনা, যা বাংলাদেশের জন্য একইসঙ্গে সামাজিক ও অর্থনৈতিক অভিশাপ। তাই, নিরাপদ সড়ক নিয়ে সচেতনতা বাড়াতে এবং রাইডার ও যাত্রী উভয়ের হতাহত হওয়ার আশঙ্কা হ্রাসে সচেতনতা বৃদ্ধিতে এই ক্যাম্পেইন সহায়তা করবে। এ দেশের মানুষের মাঝে হেলমেট না পড়তে চাওয়ার প্রবণতা অনেক বেশি, আর এসব বিষয়ে তাদেরকে সচেতন করতে এই হেলমেট বিতরণ ক্যাম্পেইন একটি সময় উপযোগী পদক্ষেপ।হেলমেট বিতরণ অনুষ্ঠানে সহজ-এর ঊর্ধ্বতন কর্মকর্তাদের মধ্যে উপস্থিত ছিলেন প্রতিষ্ঠানটির বিপণন পরিচালক শেজামী খলিল, লিড, রাইডার অ্যাকুইজিশন অ্যান্ড রিটেনশন মো. নওশাদ ফারহান এবং মার্কেটিং- এর অ্যাসিসটেন্ট ম্যানেজার সাকিব আহমাদ রাইফ।   



12376,28193
দোষ স্বীকার করে রাষ্ট্রপতির কাছে ক্ষমা প্রার্থনা করুন
রাজনীতি
প্রকাশ : ১২ ফেব্রুয়ারি ২০১৯, ২১:০৭
তথ্যমন্ত্রী ড. হাছান মাহমুদ বলেছেন, ‘খালেদা জিয়াসহ যেকোনো সাজাপ্রাপ্ত বন্দিকে মুক্তি দেওয়ার এখতিয়ার হচ্ছে আদালতের। বিএনপি বারবার প্রধানমন্ত্রীর কাছে একই আহ্বান জানিয়ে প্রকৃতপক্ষে আদালতের প্রতি অশ্রদ্ধা জানাচ্ছে, আইন-আদালতের প্রতি বৃদ্ধাঙ্গুলি প্রদর্শন করছে, যেটি সমীচীন নয়। বিএনপির কথায় মনে হচ্ছে প্রধানমন্ত্রীকে প্রধান বিচারপতির দায়িত্বও পালন করতে হবে।’মঙ্গলবার দুপুরে সচিবালয়ে নিজ দপ্তরে সাংবাদিকদের সাথে সংক্ষিপ্ত মতবিনিময় কালে বিএনপির সিনিয়র যুগ্ম-মহাসচিব রুহুল কবির রিজভীর প্রধানমন্ত্রীর কাছে খালেদা জিয়ার মুক্তি দাবির প্রতিক্রিয়ায় তিনি একথা বলেন।   এ বিষয়ে আওয়ামী লীগের প্রচার সম্পাদক ও তথ্যমন্ত্রী বলেন, ‘বিএনপি যদি খালেদা জিয়ার যদি মুক্তি চায়, তাহলে আদালতের আইনি প্রক্রিয়ার মাধ্যমে এগোতে হবে। আর আইনি প্রক্রিয়ার মাধ্যমে না এগিয়ে তারা যদি অন্য কোনো পথে খালেদা জিয়ার মুক্তি চায়, সেটি সম্ভব নয়।’‘তাদের কাছে আরেকটি পথ খোলা আছে, সেটি হচ্ছে খালেদা জিয়া তার দোষ স্বীকার করে রাষ্ট্রপতির কাছে ক্ষমা প্রার্থনা করতে পারেন। তাহলে রাষ্ট্রপতি ক্ষমা করতেও পারেন। এর বাইরে তো অন্য কোনো সুযোগ নেই। বারবার তারা প্রধানমন্ত্রীর প্রতি আহ্বান জানিয়ে প্রকৃতপক্ষে দেশের আইনের শাসন, আইন-আদালতকে অবমাননা করছেন। এটি অনুচিত।’ইত্তেফাক/অনি



12377,28194
পহেলা ফাল্গুনের আয়োজন
অন্যান্য
প্রকাশ : ১৩ ফেব্রুয়ারি ২০১৯, ০০:০০
আজ পহেলা ফাল্গুন। বসন্তের আগমন উপলক্ষে টিভি চ্যানেলগুলোও সেজেছে নানা আয়োজনে—দেবী:প্রথমবারের মতো টেলিভিশনের পর্দায় আসছে বহুল আলোচিত ও দর্শকনন্দিত সিনেমা ‘দেবী’। আজ সন্ধ্যা সাড়ে ৭টায় মাছরাঙা টেলিভিশনে প্রচার হবে ছবিটি। সরকারি অনুদান পাওয়া ছবিটি পরিচালনা করেছেন অনম বিশ্বাস। প্রযোজনা করেছেন অভিনেত্রী জয়া আহসান। ছবির কেন্দ্রীয় চরিত্রে অভিনয়ও করেছেন তিনি। আরো অভিনয় করেছেন চঞ্চল চৌধুরী, শবনম ফারিয়া, ইরেশ যাকের, অনিমেষ আইচ প্রমুখ। আজ যারা দেখতে পারবেন না তাদেরও নিরাশ হওয়ার কারণ নেই। আগামীকাল ভালোবাসা দিবসেও একই সময়ে ছবিটি প্রচার করবে মাছরাঙা টেলিভিশন।একটি জরুরি কথা ছিল:সন্ধ্যা ৬টা ২০ মিনিটে নাটকটি প্রচার হবে বাংলাভিশনে। জায়েদ জুলহাসের রচনায় নাটকটি পরিচালনা করেছেন মানসুর আলম নির্ঝর। নাটকটিতে অভিনয় করেছেন সাবিলা নূর, ইরফান সাজ্জাদ প্রমুখ। কিছুটা সময়: এসএ টেলিভিশনে আজ রাত ৯টায় প্রচার হবে মানসুর আলম নির্ঝরের পরিচালনা এবং জোভান, তিশা অভিনীত বিশেষ নাটক ‘কিছুটা সময়’।আনএক্সপেক্টেড স্টোরি; তোমার আমার: বাংলাভিশনে আজ নাটকটি প্রচার হবে রাত ৮টা ১৫ মিনিটে। শাহরিয়ার তাসদিকের রচনায় নাটকটি পরিচালনা করেছেন মাহমুদুর রহমান হিমি। নাটকটিতে অভিনয় করেছেন নিশো, মেহজাবীন প্রমুখ। সুপারহিট বাবুল মিডিয়া:নাটকটি প্রচার হবে বাংলাভিশনে রাত ৯টা ২০ মিনিটে। শাহজাহান সৌরভের রচনায় নাটকটি পরিচালনা করেছেন আবু হায়াত্ মাহমুদ। নাটকটিতে অভিনয় করেছেন মোশাররফ করিম, স্নিগ্ধা মোমিন, আব্দুলাহ রানা প্রমুখ। মিউজিক ক্লাব:পহেলা ফাল্গুন উপলক্ষে বাংলাভিশনের ফোনোলাইভ স্টুডিও কনসার্ট মিউজিক ক্লাব-এর বিশেষ আয়োজনে অতিথি তিন তারকা দম্পতি। তারা হলেন কবির বকুল-দিনাত জাহান মুন্নী, এসআই টুটুল-তানিয়া আহমেদ ও বাপ্পা মজুমদার- তানিয়া হোসাইন দম্পতি। অনুষ্ঠানটি প্রচার হবে আজ রাত ১১টা ২৫ মিনিটে। অনুষ্ঠানটি প্রযোজনা করছেন নাহিদ আহমেদ বিপ্লব।  



12378,28195
নায়িকা আছে নায়ক নেই!
অন্যান্য
প্রকাশ : ১৩ ফেব্রুয়ারি ২০১৯, ০০:০০
g বিনোদন রিপোর্ট বিশ্ব ভালোবাসা দিবসকে কেন্দ্র করে ১৫ ফেব্রুয়ারি প্রতিষ্ঠানটি মুক্তি দিতে যাচ্ছে ‘রাত্রির যাত্রী’। পরিচালনা করেছেন হাবিবুল ইসলাম হাবিব। দেশের জেলা শহরগুলোতে ছবিটির মুক্তি উপলক্ষে প্রচার-প্রচারণা চলছে। একযোগে সারাদেশের বিভিন্ন প্রেক্ষাগৃহে ছবিটি মুক্তি পাবে।রাত্রির যাত্রী চলমান গত্বাঁধা চলচ্চিত্রের ভিড়ে দর্শকদের একটি নতুন স্বাদ দেবে। জনপ্রিয় চিত্রনায়িকা মৌসুমী ও আনিসুর রহমান মিলন জুটির এ সিনেমাতে মৌসুমীকে নতুনরূপে দেখতে পাবেন দর্শকরা। নতুন এক মাত্রা যোগ হতে যাচ্ছে এ ছবিতে। ছবিতে নায়িকা আছেন কিন্তু নায়ক নেই। তবু প্রেম আছে, সে প্রেমে ভাঙনের গল্পও আছে। অবশ্য ছবিটির মূল কাহিনি অসম প্রেম বিচ্ছেদের শিকার এক নারীর শহর ভ্রমণের তিক্ততা এবং বৈচিত্র্যময় অভিজ্ঞতা নিয়ে। এখানে গল্পে মূল চরিত্র মৌসুমীকে দেখা যাবে ফাতেমা পারভিন ময়নার নাম ভূমিকায়। একটি মেয়ের জার্নির নানা বৈচিত্র্যময় গল্প ফুটে উঠবে নতুন জুটির এ সিনেমাটিতে। সিনেমাটি নিয়ে বেশ আশাবাদী পরিচালক ও প্রযোজনা প্রতিষ্ঠান ইমপ্রেস টেলিফিল্ম লি.।এ ছবিতে আরো অভিনয় করেছেন এটিএম শামসুজ্জামান, সালাহউদ্দিন লাভলু, শহিদুল আলম সাচ্চু, সম্রাট, মারজুক রাসেল, সোনিয়া হোসাইন, শিমুল খান, অরুণা বিশ্বাস, রেবেকা পারভীন, নায়লা নাঈম, সাদিয়া আফরিন, জিয়া তালুকদার, আনান জামান, তানিয়া ইসলাম রিতু প্রমুখ। ছবিটির একটি আইটেম গানে দেখা যাবে সময়ের আলোচিত মডেল ও আইটেম কন্যা নায়লা নাঈমকে। মুশফিক লিটনের সুর-সঙ্গীতে ‘আমি সুন্দরী নারী’ শিরোনামের এই আইটেম গানে কণ্ঠ দিয়েছেন রুবাইয়াত জাহান।  



12379,28196
দুই চলচ্চিত্রের সিক্যুয়েলে শ্রদ্ধা
অন্যান্য
প্রকাশ : ১৩ ফেব্রুয়ারি ২০১৯, ০০:০০
g বিনোদন ডেস্ক গতবছরটা খুব একটা ভালো যায়নি শ্রদ্ধা কাপুরের। কারণ তার অভিনীত যে দুটি চলচ্চিত্র মুক্তি পেয়েছে সেগুলো আশানুরূপ সফলতা পায়নি। তবে চলতি বছরের দ্বিতীয় মাসে দুটি ভালো খবর জানালেন শ্রদ্ধা। খবর দুটাি এবিসিডি সিরিজের পরবর্তী চলচ্চিত্র ‘এবিসিডি ৩’ ও ‘বাঘি ৩’ নিয়ে।এরমধ্যে রেমো ডি’সুজার নৃত্যবিষয়ক চলচ্চিত্র এবিসিডি ৩ আগামী ৮ নভেম্বর মুক্তি দেওয়া হবে। গত সোমবার ছবিটির নির্মাতা এক ঘোষণায় বিষয়টি নিশ্চিত করেন। এদিকে দ্বিতীয় কিস্তির পর সিরিজটির তৃতীয় কিস্তিতে অভিনয়ের মধ্য দিয়ে বড়পর্দায় আবারো ফিরে আসছেন বরুণ ধাওয়ান ও শ্রদ্ধা কাপুর। তাদের অভিনীত এ সিরিজের দ্বিতীয় কিস্তি মুক্তি পায় ২০১৫ সালে। নতুন এ কিস্তিতে নোরা ফাতেহি ও অপারশক্তি খুরানা পার্শ্ব-চরিত্রে হাজির হবেন।অন্যদিকে সাজিদ নাদিওয়ালার অন্যতম জনপ্রিয় ফ্র্যাঞ্চাইজির বাঘি’র তৃতীয় কিস্তি আসছে। যেখানে প্রধান নায়ক হিসেবে বরাবরের মতোই দেখা মিলবে বলিউড অভিনেতা টাইগার শ্রফের। তবে বেশ কিছুদিন যাবত্ নায়িকা চরিত্রে কাকে দেখা যাবে এ নিয়ে বিতর্ক চলছিল। অবশেষে শেষ হয়েছে সকল বিতর্ক। মঙ্গলবার সকালে ঘোষণা এসেছে বাঘি থ্রি-তে টাইগারের বিপরীতে থাকবেন বলিউড অভিনেত্রী শ্রদ্ধা কাপুর। তবে বাঘিতে শ্রদ্ধা অভিনয় করলেও বাঘি টু-তে দেখা মেলেনি তার। বাঘি থ্রির পরিচালনায় রয়েছেন আহমেদ খান।বাঘি থ্রি প্রসঙ্গে শ্রদ্ধা বলেন, ‘আমি প্রচণ্ড উচ্ছ্বাসিত আবারো বাঘি পরিবারের সদস্য হতে পেরে। বাঘির সাথে আমার অনেক স্মৃতি জড়িয়ে আছে এবং এটি আমার তৃতীয় ছবি সাজিদ স্যারের প্রোডাকশনের, দ্বিতীয় ছবি টাইগারের বিপরীতে ও প্রথম ছবি আহমেদ স্যারের পরিচালনায়। ছবিটি চিত্রনাট্য খুবই সুন্দর এবং আমি সত্যিই খুব উচ্ছ্বসিত ছবিটির অংশ হতে পেরে।’এবিসিডি-৩ চলচ্চিত্রটি নিয়ে এই অভিনেত্রী বলেন, ‘এবিসিডি সিরিজের ছবিগুলো অনেক ভালো সাড়া পেয়েছিলাম। বিশেষ করে যারা গান নাচে ভরপুর কোনো সিনেমা দেখতে পছন্দ করেন তারা বেশ মুখিয়ে আছে সিরিজটি নিয়ে। তাই বেশ আগ্রহ নিয়েই এবিসিডি টিমের সঙ্গে যুক্ত হলাম।’জানা গেছে, এ বছরই মুক্তি পাবে তার ৩টি চলচ্চিত্র সাহ, ছিচোরে ও এবিসিডি সিরিজের পরবর্তী চলচ্চিত্র এবিসিডি-৩। এছাড়া শ্রদ্ধা আরো জানান, চলচ্চিত্রগুলো গল্প নির্ভর। 



12380,28197
রজনী কন্যার দ্বিতীয় বিয়ে
অন্যান্য
প্রকাশ : ১৩ ফেব্রুয়ারি ২০১৯, ০০:০০
 বিয়ের পিঁড়িতে বসলেন দক্ষিণী সুপারস্টার রজনীকান্তের ছোট মেয়ে সৌন্দর্য। পাত্র অভিনেতা ও ব্যবসায়ী ভিশাগন ভাননগামুড়ি। বিয়ের যাবতীয় অনুষ্ঠান দক্ষিণী রীতি মেনেই সম্পন্ন হচ্ছে। বিয়ের সমস্ত আনুষ্ঠানিকতা হচ্ছে চেন্নাইয়ের লীলা পয়ালেস হোটেলে। তবে এটা রজনীকান্তের মেয়ের প্রথম বিয়ে নয়, এর আগেও তিনি বিয়ে করেছিলেন। সেই সংসার টিকেছিল ৮ বছর। তার প্রথম সংসারে ৬ বছরের একটি ছেলেও আছে।  



12381,28198
ছোটনের প্রযোজনায় ‘ভালোবাসা এমনও হয়’
অন্যান্য
প্রকাশ : ১৩ ফেব্রুয়ারি ২০১৯, ০০:০০
g বিনোদন রিপোর্ট ভালোবাসা দিবসের বিশেষ নাটক ‘ভালোবাসা এমনও হয়’। মীর ফকরুদ্দিন ছোটনের প্রযোজনায় নাটকটি রচনা ও পরিচালনা করেছেন রাশেদা আকতার লাজুক। নাটকটিতে অভিনয় করেছেন মেহজাবীন, জোভানসহ অনেকে। আরটিভির পর্দায় ৮টা ৫০ মিনিটে প্রচার হবে নাটকটি। নাটকটি প্রসঙ্গে ছোটন বলেন, ‘সারাবছর নাটক প্রযোজনা করি আমি। যদিও সংখ্যায় খুব বেশি নয়। তবে ভালো গল্প হলে আমি চেষ্টা করি নাটকটি নির্মাণ করতে। ভালোবাসা দিবসের এই নাটকটি দর্শকদের ভালো লাগবে আশা করি।’  



12382,28199
তারকা কথন
অন্যান্য
প্রকাশ : ১৩ ফেব্রুয়ারি ২০১৯, ০০:০০
বলিউডে কাজ পেয়েও ভয়ে যাইনি। হিন্দিতে গান পারবো? অভ্যেস নেই তো! প্লেব্যাক করা কিন্তু অত সোজা না। আমি নিজের মতো করে গান লিখে গাইতে পারি। কারণ অনেকদিন ধরে আমার সিস্টেমে বাংলা গান ছিল। কিন্তু প্লেব্যাকে গান রেডি করে তাত্ক্ষণিক ইমোশনটা ডেলিভারি দিতে হয়, আর আমার জন্য হিন্দি ভাষা তো আরেকটা বিষয়। বোম্বে ইন্ডাস্ট্রি অনেক দ্রুত কাজ করে। এ রকম না, আমাকে গান দেবে আর আমি সময় নিয়ে গাইবো। বোম্বেতে একবার প্রীতম দার সঙ্গে দেখা করতে চেয়েছিলাম। ওনাকে যখন ফোন দিয়েছিলাম তখন তার সঙ্গে ছিলেন অরিজিত্ সিং। অরিজিত্ আমাকে দেখেই চিনল। পরে একদিন প্রীতম দা বোম্বেতে যেতে বললেন। আমার জন্য নাকি একটা গান আছে। আমি বললাম, আমাকে দিয়ে হবে না দাদা। সেইবার হয়নি, কিন্তু সামনে হবে নিশ্চয়ই। আমি যদি ঠিকঠাক থাকি, কাজের মধ্যে থাকি তাহলে আমার মনে হয় কাজ আসবে। বলিউডে কাজ না করা প্রসঙ্গেসঙ্গীতশিল্পী অর্ণব



12383,28200
আনন্দ অবসরে
অন্যান্য
প্রকাশ : ১৩ ফেব্রুয়ারি ২০১৯, ০০:০০
 স্টার সিনেপ্লেক্সড্রাগন বল সুপার:ব্রোলি: সকাল ১০টা ৫০, দুপুর ১টা ১০, বিকেল ৩টা ৪০, সন্ধ্যা ৬টা, রাত ৮টা ৩০।রেপ্লিকাস: সকাল ১১টা , দুপুর ১টা ২০।স্পাইডার ম্যান ইনটু দ্য স্পাইডার ভার্স:সকাল ১০টা ৫০, দুপুর ১টা ৪০, বিকেল ৪টা, সন্ধ্যা ৭টা ২০।অ্যাকুয়াম্যান: সকাল ১০টা ৫০, দুপুর ২টা, বিকেল ৫টা ১০, রাত ৮টা ২০।গ্লাস: সকাল ১১টা ১০, দুুপুর ১টা ৫০, বিকেল ৪টা ৩০, সন্ধ্যা ৭টা ১০।দেবী: দুপুর ১টা ৩০, বিকেল ৩টা ৪০, রাত ৮টা ৪০।দ্য লেগো মুভি: সকাল ১১টা ২০, দুপুর ১টা ৩০, বিকেল ৩টা ৪০, বিকেল ৫টা ৫০, রাত ৮টা ১৫।



12384,28201
সাত দেশের শিল্পকর্ম নিয়ে ‘ডিস্টোপিয়া’
অন্যান্য
প্রকাশ : ১৩ ফেব্রুয়ারি ২০১৯, ০০:০০
g বিনোদন রিপোর্ট ৭ দেশের ১০ শিল্পীর প্রতিবাদী শিল্পকর্ম নিয়ে পুরান ঢাকার লালবাগে গত ৮ ফেব্রুয়ারি শুরু হয়েছে সপ্তাহব্যাপী চিত্রপ্রদর্শনী ‘ডিস্টোপিয়া’। এ্যাপিফানিয়া ভিজ্যুয়ালস আয়োজিত ‘আর্টিভিস্ট ডিসেম্বর-২০১৮’ শীর্ষক প্রদর্শনীর দ্বিতীয় পর্ব এটি। আন্তর্জাতিক মানবাধিকার দিবস ও এ্যাপিফানিয়ার দ্বিতীয় প্রতিষ্ঠাবার্ষিকী উপলক্ষে আয়োজন করা হয়েছে এই প্রদর্শনী।ইন্টারন্যাশনাল আর্টিভিজম প্যারেড বাংলাদেশের ব্যানারে আয়োজিত এ আন্তর্জাতিক প্রদর্শনীর দ্বিতীয় পর্বের কিউরেটর হিসেবে দায়িত্ব পালন করছেন শিল্পী এবং শিল্প সমালোচক জাফরিন গুলশান। তার সঙ্গে সহকারী হিসেবে রয়েছেন শিল্পী শেখ ফয়জুর রহমান।বিশ্ব রাজনীতির স্বরূপ এবং বাস্তবতা নিয়ে আয়োজিত এই প্রদর্শনীর শিল্পীরা হলেন অনুপম দেবাশীষ (বাংলাদেশ), আলজান্দ্রো মিগাল ট্রিলেভা সালাস (ভেনেজুয়েলা), আলেকজান্দ্রা হলওয়ানিয়া (পোল্যাণ্ড), আরবার্টো কোর্টারিয়া (চিলি), বার্তালোম ফেরান্দো (স্পেন),  কোডিও ব্রেইয়ার (আর্জেন্টিনা), ফেনিয়া কোেসাপোলাও (গ্রিস), শেখ ফয়জুর রহমান (বাংলাদেশ), শাওন বর্ষা (বাংলাদেশ), ইরেনে পৌলিয়াসি (গ্রিস)।সমসাময়িক রাজনৈতিক ও সামাজিক ইস্যু, অসাম্প্রদায়িকতা, জেন্ডার ক্রাইসিস, বাংলাদেশের এলজিবিটি মুভমেন্ট, পরকিয়া, সাইবার ক্রাইম, মিথ ও সাহিত্যনির্ভর চলচ্চিত্র, সেক্স ওয়ার্কার এ্যাপিফানিয়ার কাজের অন্যতম বিষয়।উল্লেখ্য, আর্টিভিস্ট ডিসেম্বর-২০১৮ আয়োজেনের দ্বিতীয় পর্ব ডিস্টোপিয়া চলবে ১৬ ফেব্রুয়ারি পর্যন্ত। সময় প্রতিদিন বিকেল ৫টা থেকে রাত ১০টা। 



12385,28202
ইয়েমেন যুদ্ধ :সৌদি জোটকে সহায়তা বন্ধ করবেন না ট্রাম্প
অন্যান্য
প্রকাশ : ১৩ ফেব্রুয়ারি ২০১৯, ০০:০০
g রয়টার্সইয়েমেন যুদ্ধে সৌদি নেতৃত্বাধীন জোটকে সামরিক সহায়তা বন্ধে কোনোভাবেই রাজি নন মার্কিন প্রেসিডেন্ট ডোনাল্ড ট্রাম্প। যুক্তরাষ্ট্রের সহায়তা বন্ধের জন্য মার্কিন কংগ্রেসের বেশ কয়েকজন ডেমোক্র্যাট ও রিপাবলিকান সদস্যের পক্ষ থেকে উদ্যোগ নেওয়া হলেও ট্রাম্প এর বিরুদ্ধে ভেটো দেওয়ার হুমকি দিয়েছেন।ইয়েমেনে মানবিক বিপর্যয় নিয়ে উদ্বেগ এবং সৌদি সাংবাদিক জামাল খাশোগিকে হত্যার ঘটনায় নিন্দা জানিয়ে রিয়াদকে সতর্ক করতে উদ্যোগ নিয়েছেন কয়েকজন মার্কিন আইনপ্রণেতারা। এর মধ্যে ডেমোক্র্যাটদের পাশাপাশি ট্রাম্পের নিজ দলের আইনপ্রণেতারাও আছেন। গত বছরের ডিসেম্বরে এ সংক্রান্ত একটি সমাধান প্রস্তাব পাস করেছিল রিপাবলিকান নিয়ন্ত্রিত সিনেট। কিন্তু রিপাবলিকান নিয়ন্ত্রিত প্রতিনিধি পরিষদে এ প্রস্তাব নিয়ে ভোটাভুটিই করতে দেওয়া হয়নি।ট্রাম্পের ভেটো উপেক্ষা করে প্রস্তাবটিকে কংগ্রেসে পাস করাতে হলে কংগ্রেসের দুই কক্ষেই দুই-তৃতীয়াংশ ভোট নিশ্চিত করতে হবে ডেমোক্র্যাটদের। প্রতিনিধি পরিষদে ডেমোক্র্যাটদের সংখ্যাগরিষ্ঠতা থাকলেও সিনেট এখনও রিপাবলিকানদের দখলে। ডেমোক্র্যাটরা মনে করেন, সমাধান প্রস্তাবটি পাস হলে বিদেশি সংঘাতে সামরিক শক্তি ব্যবহারের অনুমতি দেওয়া, না দেওয়ার সাংবিধানিক এখতিয়ার পাবে কংগ্রেস। তবে মধ্যবর্তী নির্বাচনে জয়ের মধ্য দিয়ে প্রতিনিধি পরিষদে এখন সংখ্যাগরিষ্ঠতা পেয়েছে ডেমোক্র্যাটরা। দুই সপ্তাহ আগে প্রস্তাবটি কংগ্রেসে নতুন করে উত্থাপন করেছেন ডেমোক্র্যাট ও রিপাবলিকান আইনপ্রণেতারা। ট্রাম্প প্রশাসনের দাবি, ওই প্রস্তাবটি যথার্থ নয়। কারণ, হিসেবে বলা হয়েছে, ইয়েমেন যুদ্ধে মার্কিন বাহিনী শুধু বিমানের জ্বালানি ও অন্য সহায়তা দিচ্ছে, তারা সরাসরি যুদ্ধ করছে না। ট্রাম্প প্রশাসন আরও মনে করে, প্রস্তাবটি অনুমোদন করা হলে তা ওই অঞ্চলের সঙ্গে যুক্তরাষ্ট্রের সম্পর্ককে ক্ষতিগ্রস্ত করবে এবং জঙ্গিবাদের বিস্তার প্রতিরোধে দেশটির সক্ষমতা হ্রাস পাবে।



12386,28203
সফরের আগে সৌদি যুবরাজের পাঁচ ট্রাক মালামাল পাকিস্তানে
অন্যান্য
প্রকাশ : ১৩ ফেব্রুয়ারি ২০১৯, ০০:০০
g এনডিটিভিসৌদি আরবের ক্রাউন প্রিন্স মোহাম্মদ বিন সালমানের পাকিস্তান সফর শুরুর আগেই তার ব্যক্তিগত মালামাল ট্রাকে চেপে ইসলামাবাদে পৌঁছেছে। দুই দিনের এ সফরে সৌদি যুবরাজ দশকের পর দশক ধরে মিত্র পাকিস্তানের সঙ্গে কয়েকশ’ বিলিয়ন ডলারের বিনিয়োগ চুক্তিতে স্বাক্ষর করবেন বলে ধারণা করা হচ্ছে।মোহাম্মদ বিন সালমান চলতি সপ্তাহেই পাকিস্তান নামবেন; নিরাপত্তার কারণে তার ভ্রমণসূচি গোপন রাখা হয়েছে।সোমবার পাকিস্তানের সৌদি দূতাবাস সূত্র জানায়, ব্যায়ামের যন্ত্রপাতি, আসবাবসহ ক্রাউন প্রিন্সের ব্যক্তিগত জিনিসপত্র ৫টি ট্রাকে করে ইসলামাবাদ পৌঁছেছে।  যুবরাজের নিরাপত্তা দলের সদস্য ও সৌদি গণমাধ্যমের প্রতিনিধিরাও এরই মধ্যে পাকিস্তানের রাজধানীতে পৌঁছেছেন। ক্রাউন প্রিন্স হওয়ার পর এটিই মোহাম্মদের প্রথম পাকিস্তান সফর। ইয়েমেনের যুদ্ধ শুরু হওয়ার পর সৌদি আরবের প্রতিরক্ষা মন্ত্রী হিসেবেও তিনি একবার ইসলামাবাদ সফর করেন।পাকিস্তান সফরে মোহাম্মদ দেশটির প্রধানমন্ত্রীর বাসভবনেই আতিথ্য নেবেন বলে অনুমান করা হচ্ছে। তবে তার সফরসঙ্গীদের জন্য ইসলামাবাদের দুটি শীর্ষ হোটেল পুরোপুরি বুক করে রাখা হয়েছে; আংশিক খালি রাখা হয়েছে আরও দুটি হোটেল। দুই দিনের সফরে পাকিস্তানের প্রধানমন্ত্রী ইমরান খানসহ দেশটির শীর্ষ সামরিক-বেসামরিক নেতাদের সঙ্গেও সৌদি ক্রাউন প্রিন্সের বৈঠক করার কথা রয়েছে। 



12387,28204
রাফাল দুর্নীতি দেশদ্রোহের শামিল
অন্যান্য
প্রকাশ : ১৩ ফেব্রুয়ারি ২০১৯, ০০:০০
মোদীকে ফের আক্রমণ রাহুলেররাফাল দুর্নীতিতে এতদিন মোদীকে ‘চৌকিদার’ ‘চোর’ বলে উল্লেখ করতেন কংগ্রেস সভাপতি রাহুল। এবার তাঁকে ‘আম্বানীদের দালাল’ বলে কটাক্ষ করলেন। সোমবার নয়াদিল্লিতে সাংবাদিক সম্মেলনে এই অভিযোগ করে তিনি বলেন, রাফাল দুর্নীতি কোন সাধারণ দুর্নীতি নয় বরং দেশদ্রোহের সমান। সোমবার দিল্লিতে সংবাদমাধ্যমের মুখোমুখি হন রাহুল গান্ধী। সেখানে একটি ই-মেইল তুলে ধরেন তিনি। কংগ্রেস নেতা কপিল সিবলও পরে টুইটারে সেটি আপলোড করেন। বিমান নির্মাণ সংস্থা এয়ারবাসের এক আধিকারিকের ই-মেইল আইডি থেকে ২০১৫ সালের ১৮ মার্চ চিঠিটি লেখা হয়েছিল। তাতে ওই আধিকারিক লেখেন, এক সহযোগী মারফত ফরাসি প্রতিরক্ষা মন্ত্রীর সঙ্গে অনিল আম্বানীর গোপন সাক্ষাতের কথা জানতে পেরেছেন তিনি। বাণিজ্যিক এবং প্রতিরক্ষা বিমান নির্মাণে কাজ করতে ইচ্ছুক বলে জানিয়েছেন আম্বানী। খুব শিঘ্র ভারতের প্রধানমন্ত্রী নরেন্দ্র মোদী ফ্রান্স সফরে আসবেন। তখন দুই দেশের মধ্যে সেই সংক্রান্ত একটি এমওইউ স্বাক্ষরিত হবে। তার প্রস্তুতিও শুরু হয়ে গিয়েছে বলে জানান আম্বানী।২০১৫ সালে প্রধানমন্ত্রী নরেন্দ্র মোদীর ফ্রান্স সফরের দুই সপ্তাহ আগে তত্কালীন ফরাসি প্রতিরক্ষা মন্ত্রী জঁইভস লে দ্রিয়ানের প্যারিস দপ্তরে হাজির হন অনিল আম্বানী। জঁইভস লে দ্রিয়ানের উপদেষ্টা জঁ ক্লঁ মলেতও হাজির ছিলেন সেখানে। বৈঠকে হাজির ছিলেন প্রাক্তন ফরাসি প্রতিরক্ষা মন্ত্রীর শিল্প বিষয়ক উপদেষ্টা ক্রিস্তফ সলোমন, প্রযুক্তিগত উপদেষ্টা জিওফ্রে বুকোতও। একরকম তাড়াহুড়া করেই বৈঠকের আয়োজন হয়েছিল বলে পরবর্তীকালে এয়ারবাস সংস্থার এক আধিকারিককে জানান সলোমন। সেই প্রেক্ষিতেই ই-মেইলটি লেখা হয়।সর্বভারতীয় সংবাদমাধ্যম সূত্রে সম্প্রতি বিষয়টি সামনে এসেছে। তাই নিয়েই ফের ঝাঁপিয়ে পড়েছে কংগ্রেস। ওই  চিঠিকে হাতিয়ার করে প্রধানমন্ত্রী নরেন্দ্র মোদীকে তীব্র আক্রমণ করেন রাহুল গান্ধী। তিনি  বলেন, ‘‘গোপনীয়তা রক্ষার শপথ নিয়ে প্রধানমন্ত্রী হয়েছেন নরেন্দ্র মোদী। জাতীয় নিরাপত্তা নিয়ে কোন রকম আপস করা চলেই না তাঁর। কিন্তু সে সবের ধার ধারেননি তিনি। বরং এমওইউ  স্বাক্ষর হওয়ার আগেই প্রতিরক্ষা চুক্তির গোপন তথ্য অনিল আম্বানীর হাতে তুলে দিয়েছেন। রাফাল চুক্তিতে প্রধানমন্ত্রী আম্বানীদের দালালের ভূমিকা পালন করেছেন। গুপ্তচররা এই ধরনের আচরণ করে। দেশের প্রতিরক্ষা মন্ত্রী, পররাষ্ট্র সচিব জানলেন না অথচ চুক্তির খুঁটিনাটি জেনে গেলেন অনিল আম্বানী। প্রধানমন্ত্রীকে এর জবাব দিতেই হবে।’’  আসন্ন লোকসভা নির্বাচনে কংগ্রেস ক্ষমতায় এলে রাফাল দুর্নীতির তদন্ত হবে এবং কাউকে ছাড় দেয়া হবে না বলেও জানান রাহুল। 



12388,28205
ভুপেন হাজারিকাকে ভারত রত্ন খেতাব ‘সস্তা রোমাঞ্চ’ তেজ হাজারিকা
অন্যান্য
প্রকাশ : ১৩ ফেব্রুয়ারি ২০১৯, ০০:০০
g এনডিটিভিআসামের সংগীত কিংবদন্তি ভূপেন হাজারিকাকে ভারত রত্ন খেতাব দেওয়ার সরকারি সিদ্ধান্তকে ‘স্বল্পমেয়াদি সস্তা রোমাঞ্চের প্রদর্শনী’ বলে ব্যঙ্গ করেছেন তার যুক্তরাষ্ট্র প্রবাসী ছেলে তেজ হাজারিকা।এক বিবৃতিতে ভারতের কেন্দ্রীয় সরকারের নাগরিকত্ব সংশোধন বিল ২০১৬-র কড়া সমালোচনা করে তিনি বলেছেন, এই ‘বেদনাদায়ক জনবিরোধী’ বিল ভুপেন হাজারিকার মতাদর্শ ও নৈতিক অবস্থানের বিরোধী। প্রধানমন্ত্রী নরেন্দ্র মোদীর সরকার এই বিল যেভাবে পাস করার পরিকল্পনা করেছে তাতে অসন্তোষ প্রকাশ করেছেন তিনি। বলেছেন, “নাগরিকত্ব নিয়ে প্রবল জনবিরোধিতার মুখে পড়া একটি বিল পাস করার জন্য আমার বাবার নাম ও তার বাণী সরকার ব্যবহার করে যাচ্ছে। আমি বিশ্বাস করি, আমার বাবার নৈতিক অবস্থান সম্পর্কে প্রতিষ্ঠিত যে ধারণা, এর মধ্যে দিয়ে তাকে খাটো করা হচ্ছে। হূদয়ের অন্তঃস্থলে যে বিশ্বাস ভূপেন ধারণ করতেন, এটা তার ঠিক উল্টো।”চলতি বছর ভারতের সাবেক প্রেসিডেন্ট প্রণব মুখোপাধ্যায় ও ভারতীয় জনসঙ্ঘের প্রয়াত নেতা নানাজি দেশমুখের পাশাপাশি প্রয়াত ভূপেন হাজারিকাকে দেশটির সর্বোচ্চ বেসামরিক খেতাব ভারত রত্ন দেওয়া হচ্ছে।২০১৭-র মে’তে মোদী ভারতের সবচেয়ে দীর্ঘতম সেতু ভূপেন হাজারিকার নামে করেছেন। আসামে ব্রহ্মপুত্র নদের ওপর নয় দশমিক ১৫ কিলোমিটার দীর্ঘ এই সেতুটি নির্মাণ করা হয়েছে। বিবৃতিতে তেজ হাজারিকা আরও বলেছেন, “আমি কিছু জবাব রেকর্ড করছি ১. এ পর্যন্ত আমি কোনো দাওয়াতপত্র পাইনি, তাই প্রত্যাখ্যান করারও কিছু নেই এবং ২. কেন্দ্র এ বিষয়টি নিয়ে যেভাবে এগিয়ে যাচ্ছে তা পুরস্কার প্রদানের গুরুত্ব ও জাতীয় স্বীকৃতিকে অর্থহীন করে ফেলেছে— এটি স্বল্পমেয়াদি সস্তা রোমাঞ্চের প্রদর্শনী।”



12389,28206
ইসরাইলের সঙ্গে সম্পর্ক পুনঃপ্রতিষ্ঠার কাজ চলছে
অন্যান্য
প্রকাশ : ১৩ ফেব্রুয়ারি ২০১৯, ০০:০০
ভেনিজুয়েলার স্বঘোষিত প্রেসিডেন্ট গুইদোg রয়টার্সভেনিজুয়েলার বিরোধী নেতা ও স্বঘোষিত প্রেসিডেন্ট হুয়ান গুইদো বলেছেন, তিনি ইসরাইলের সঙ্গে সম্পর্ক পুনঃপ্রতিষ্ঠার জন্য কাজ করছেন। ফিলিস্তিনিদের প্রতি সংহতি জানিয়ে এক দশক আগে ভেনিজুয়েলার তত্কালীন বামপন্থি সরকার ইসরাইলের সঙ্গে সম্পর্ক ছিন্ন করেছিল।বহুল প্রচারিত দৈনিক পত্রিকা ইসরাইল হায়োম’কে দেওয়া এক সাক্ষাত্কারে গুইদো বলেন, ‘ইসরাইলের সঙ্গে সম্পর্ক স্থিতিশীল করার প্রক্রিয়াটি এর উচ্চতায় আছে, এটা জানিয়ে আমি খুব খুশি।’ তিনি বলেন, সম্পর্ক পুনঃপ্রতিষ্ঠা এবং ইসরাইলে ভেনিজুয়েলার নতুন দূতাবাস খোলা নিয়ে আনুষ্ঠানিক একটি ঘোষণা ‘যথা সময়ে’ আসবে। সাক্ষাত্কারটিতে গুইদো মন্তব্য করেন, ‘এ (ইহুদি) সম্প্রদায় খুব তত্পর এবং সমৃদ্ধশালী, একটা কিছু যা আমাদের সমাজের প্রতি ব্যাপকভাবে অবদান রেখেছে।’ প্রসঙ্গত, ২০০৮-২০০৯ সালে ফিলিস্তিনের গাজায় ইসরাইলি সামরিক অভিযানের প্রতিবাদে মাদুরোর পূর্বসূরী ভেনিজুয়েলার সাবেক বামপন্থি প্রেসিডেন্ট হুগো শ্যাভেজ তেল আবিবের সঙ্গে সম্পর্ক ছিন্ন করেছিলেন। 



12390,28207
প্যারিসের উপকণ্ঠে রেল দুর্ঘটনায় আহত ১২
অন্যান্য
প্রকাশ : ১৩ ফেব্রুয়ারি ২০১৯, ০০:০০
g এএফপি ফ্রান্সের রাজধানী প্যারিসের দক্ষিণ-পশ্চিমাঞ্চলীয় উপকণ্ঠে রেল দুর্ঘটনায় সোমবার সন্ধ্যায় ১২ জন আহত হয়েছে। আহতদের একজনের অবস্থা গুরুতর। দেশটির দমকল বাহিনী একথা জানিয়েছে।প্যারিস ট্রান্সপোর্ট অপারেটর আরএটিপি’র এক মুখপাত্র জানান, স্থানীয় সময় রাত নয়টার পর ইসে-লেস-মোউলিনেয়াউক্সে দুটি ট্রেনের মধ্যে সংঘর্ষে এই দুর্ঘটনা ঘটে। দুর্ঘটনার কারণ সম্পর্কে এখনো কিছু জানা যায়নি।  ০ 



12391,28208
‘ভাঁওতাবাজির নির্বাচনে অধিকার থেকে বঞ্চিত করা হয়েছে’
রাজনীতি
প্রকাশ : ১২ ফেব্রুয়ারি ২০১৯, ২১:১৬
জাতীয় ঐক্যফ্রন্টের আহ্বায়ক ও গণফোরাম সভাপতি ড. কামাল হোসেন বলেছেন, সবাই বলেছেন গণতন্ত্র সংবিধানের মূলনীতি। ৩০ ডিসেম্বরের নির্বাচনকে সবাই প্রহসন বলেছেন। নাটক বলে অভিহিত করেছেন। বাংলাদেশের মানুষের প্রতি এটা একটা ভাঁওতাবজি বলা যেতে পারে। দুঃখজনক ৩০ ডিসেম্বরের মত ঘটনা কেনো করতে হলো। এরপর পরেরদিন বলা হল আমি তো পাঁচ বছরের জন্য এসে গেছি। আমরা মনে করি এ ধরনের কাজে ১৬ কোটি মানুষকে অপমান করা হয়েছে। ষোল কোটি মানুষকে অধিকার থেকে বঞ্চিত করা হয়েছে। এ ধরনের বক্তব্যের মধ্য দিয়ে সংবিধান লঙ্ঘন করা হয়েছে। আমি বিশ্বাস করি ১৬ কোটি মানুষ এটা মেনে নেবে না। আমাদের যা করণীয় আছে তা আমরা করব। গণতন্ত্রের মানসপুত্র হোসেন শহীদ সোহরাওয়ার্দীর পুত্র রাশেদ সোহরাওয়ার্দীর মৃত্যুতে মঙ্গলবার জাতীয় প্রেসক্লাবে গণফোরাম আয়োজিত এক শোকসভায় সভাপতির বক্তব্যে তিনি এ সব কথা বলেন।ড. কামাল বলেন, গণতন্ত্রের সংগ্রামে রাশেদ সোহরাওয়ার্দীর অবদান আমাদের প্রেরণা যোগাবে। এ ধরনের অনুষ্ঠানের মধ্য দিয়ে এটা জানিয়ে দেওয়া হচ্ছে যে রাশেদ সোহরাওয়ার্দীর নাম এদেশে চিরস্বরণীয় হয়ে থাকবে। প্রতি বছরই জাতি তাকে এ ভাবে স্মরণ করবে। বিশেষ করে তার অবদান তরুণ সমাজে চিরস্মরণীয় হয়ে থাকবে, তাদেরকে অনুপ্রেরণা যোগাবে।শোকসভায় বিএনপির স্থায়ী কমিটির সদস্য ড. মঈন খান বলেন, দেশে উদার গণতন্ত্র অনুপস্থিত। রাজনীতির নামে এখন হচ্ছে হিংসা, বিদ্বেষ। সবার প্রতি আহ্বান জানিয়ে তিনি বলেন, দেশের কল্যাণে আসুন রাজনীতিক হিংসা ভুলে গিয়ে একে অপরের প্রতি শ্রদ্ধা রেখে রাজনীতি করি।সাবেক তত্ত্বাবধায়ক সরকারের উপদেষ্ট ব্যারিস্টার মইনুল হোসেন বলেন, রাশেদের মৃত্যুতে এক আলোকোজ্জ্বল পরিবারের শেষ প্রদীপটি নিভে গেল। শহীদ সোহরাওয়াদীর রাজনৈতিক মূল্যবোধ, গণতান্ত্রিক উদারতা, দূরদর্শীতা, সহনশীলতা ইত্যাদি গুণাবলী বিদায় নিতে নিতে তলানিতে গিয়ে ঠেকেছে সেটা সবাই জানে। তিনি বলেন, জনগণের কর্মচারীদের সগযোগিতায় জনগণের ভোটাধিকার থেকে বঞ্চিত করা হয়েছে। আসলে এটা নিজেরা নিজেদের বঞ্চিত করেছে। এটা স্বাধীন দেশের মানুষের জন্য লজ্জার। এ সব দেখে লজ্জা হচ্ছে। ভাবতে অবাক লাগছে রাজনীতি কোথায় নেমে এসেছে। রাজনীতি এখন ব্যবসায়ীদের হাতে। তিনি বলেন, আওয়ামী লীগ সরকার ক্ষমতায়, রাশেদের মৃতদেহটা দেশে আনতে পারতো। কেন যে আনা হলো না খুব কষ্ট হচ্ছে।আরও পড়ুন: অপপ্রচার ঠেকাতে পুলিশের কাছে জেসিয়াগণস্বাস্থ্য কেন্দ্রের প্রতিষ্ঠাতা ডা. জাফরুল্লাহ চৌধুরী বলেন, সঙ্কট নিরসনে সংলাপের বিকল্প নেই। এরজন্য খোলামেলা আন্তরিক হতে হবে। এভাবে গণতন্ত্র চলতে পারে না। ঐক্যফ্রন্ট নেতা জেএসডি সভাপতি আ স ম আবদুর রব বলেন, যারা কারাগারে আছেন তাদেরকে ঐক্যবদ্ধ আন্দোলন ছাড়া মুক্ত করা যাবে না। আজকে যারা ক্ষমতায় আছে তাদের মধ্যে সেই মনুষত্ব নেই।  তিনি বলেন, ১৬ কোটি মানুষের ভোটের অধিকার কেড়ে নিয়েছে, কেউ প্রতিবাদ করল না। এটা কি শুধু কোন রাজনৈতিক নেতা করবে, কোনো রাজনৈতিক দল করবে? এটা হয় না। তিনি বলেন, দলীয় কর্মীদের ওপর নির্ভর নয়, জনগণের শক্তির ওপর ভর করে আন্দোলন করতে হবে। শোকসভায় অন্যদের মধ্যে বক্তব্য রাখেন- গণফোরামের নির্বাহী সভাপতি অ্যাডভোকেট সুব্রত চৌধুরী, সাধারণ সম্পাদক মোস্তফা মোহসীন মন্টু, প্রেসিডিয়াম সদস্য জগলুল হায়দার আফ্রিক, মোকাব্বির খান প্রমুখ।ইত্তেফাক/এমআই



12392,28209
শরীয়তপুর-চন্দ্রপুর-শিবচর সড়কে যানবাহন চলাচল বন্ধ
অন্যান্য
প্রকাশ : ১৩ ফেব্রুয়ারি ২০১৯, ০০:০০
কীর্তিনাশা নদী ভাঙনের কারণে শরীয়তপুর-চন্দ্রপুর-শিবচর সড়ক দিয়ে যানবাহন চলাচল বন্ধ রয়েছে। ২০১৭ সালের অক্টোবর মাসে ওই সড়কের সদর উপজেলার হাজরাসার এলাকা দিয়ে ২০০ মিটার অংশ নদীতে ধসে পড়ে। এরপর থেকেই ওই স্থান দিয়ে যানবাহন চলাচল বন্ধ হয়ে যায়।১৫ মাসেও সড়কের ওই অংশটি সংস্কার করা হয়নি। সড়কটি সংস্কারে সংশ্লিষ্ট তিনটি বিভাগের দায়িত্ব এড়িয়ে যাওয়ার অভিযোগ উঠেছে। এ সড়ক দিয়ে সদর উপজেলার সাতটি ইউনিয়নের মানুষ জেলা সদরসহ ঢাকা, ফরিদপুর, মাদারীপুর যাতায়াত করে।পানি উন্নয়ন বোর্ড, স্থানীয় সরকার প্রকৌশল অধিদপ্তর ও শরীয়তপুর পৌরসভার সমন্বয়হীনতার কারণে সড়কটি দীর্ঘদিন যাবত্ ভাঙনের কবলে পড়েছে বলে স্থানীয়দের অভিযোগ। তিন বছর ধরে একটু একটু করে সড়কের অংশ নদীতে বিলীন হলেও কোনো দপ্তরই এটি রক্ষায় উদ্যোগ নেয়নি।শরীয়তপুর পৌর এলাকার হাজরাসার গ্রামের বাসিন্দা মো. আমীর হোসেন বলেন, বাড়ির সামনে কীর্তিনাশা নদী। নদীর তীর দিয়ে সড়ক হওয়ায় আমরা ভাঙনের কবল থেকে রক্ষা পেয়েছিলাম। তিন বছর ধরে সড়কটি ভাঙছে, কিন্তু কেউ কোনো ব্যবস্থা নেয়নি।শরীয়তপুর শহরের পিকআপ-ভ্যান চালক জয়নাল আবেদিন বলেন, কোনো মালামাল নিয়ে সড়কটি দিয়ে যেতে পারি না। অল্প কিছু স্থান ভাঙা থাকায় আমাদের দুর্ভোগ পোহাতে হচ্ছে। ১৮-২০ কিলোমিটার ঘুরে যাতায়াত করতে হচ্ছে।এ বিষয়ে শরীয়তপুর পৌরসভার মেয়র রফিকুল ইসলাম বলেন, সড়কটি এলজিইডির। তাই আমরা বড় প্রকল্প নিতে পারছি না। তাছাড়া পানি উন্নয়ন বোর্ডকে চিঠি দিয়েছি ভাঙন রোধে ব্যবস্থা নেয়ার জন্য। এলজিইডি যদি সড়কটি সংস্কার না করে এবং পাউবো ভাঙন রোধ না করলে পৌরসভা ওই সড়ক সংস্কারে উদ্যোগ নেবে।শরীয়তপুর স্থানীয় সরকার প্রকৌশল অধিদপ্তরের নির্বাহী প্রকৌশলী একেএক বাদশা মিয়া বলেন, শরীয়তপুর-চন্দ্রপুর-শিবচর সড়কটির ওই অংশ পৌরসভার মধ্যে রয়েছে। স্থানীয় সরকারের ২০১৭ সালের প্রজ্ঞাপন অনুযায়ী ওই অংশের যাবতীয় উন্নয়ন কাজ পৌরসভা করবে। এ কারণে আমরা সড়কে ওই অংশটিতে কোনো কাজ করছি না।শরীয়তপুর পাউবোর নির্বাহী প্রকৌশলী প্রকাশ কৃষ্ণ সরকার বলেন, কীর্তিনাশা নদীর ওই অংশটিতে ভাঙন রোধ করার একটি প্রকল্প প্রস্তাব পাঠানো হয়েছে। এখনো টাকা বরাদ্দ পাওয়া যায়নি। বরাদ্দ পেলে ওই অংশ ভাঙন রোধ করার উদ্যোগ নেয়া হবে। 



12393,28210
মহেশপুরে মার্কিন রাষ্ট্রদূতের ভুট্টা ক্ষেত পরিদর্শন
অন্যান্য
প্রকাশ : ১৩ ফেব্রুয়ারি ২০১৯, ০০:০০
বাংলাদেশে নিযুক্ত মার্কিন রাষ্ট্রদূত কার্ল রবার্ট মিরার বলেছেন, বাংলাদেশের অর্থনৈতিক উন্নয়নের মেরুদণ্ড কৃষক।  যুক্তরাষ্ট্র ও বাংলাদেশ উন্নয়নে এক সাথে কাজ করছে। মঙ্গলবার ঝিনাইদহ জেলার মহেশপুর উপজেলার গৌরিনাথপুর গ্রামে যুক্তরাষ্ট্রের পাইয়োনিয়ার পি ৩৩৫৫ জাতের হাইব্রিড বীজে চাষকৃত ভুট্টাক্ষেত পরিদর্শনে এসে কৃষকদের সঙ্গে মতবিনিময়কালে রাষ্ট্রদূত এসব কথা বলেন। তিনি আরো বলেন, কৃষি কাজ কঠিন, কিন্তু গুরুত্বপূর্ণ। যুক্তরাষ্ট্রে আমার বাবা-মা কৃষি কাজ করেন। এতে আমি গর্ববোধ করি। তিনি বলেন, যুক্তরাষ্ট্র চায় বাংলাদেশ আরো উন্নত হোক। বিশেষ করে কৃষি ক্ষেত্রে। এ লক্ষ্যে ক্রমাগত সহায়তা দেওয়া হচ্ছে। অনুষ্ঠানে ঝিনাইদহের জেলা প্রশাসক সরোজ কুমার নাথ ও পুলিশ সুপার মো. হাসানুজ্জামান উপস্থিত ছিলেন।পাইয়োনিয়ার ভুট্টা বীজ মার্কেটিং করছে পেট্রোকেম (বাংলাদেশ) নামে একটি প্রতিষ্ঠান। সার্বিক সহায়তা করছে ইউএস এআইডি, এফই ও এসিডিআই-ভোকা। নতুন এ হাইব্রিড ভুট্টা চাষে ১৪০-১৫০ দিন সময় লাগে। ঠিকমত পরিচর্যা করলে হেক্টর প্রতি ১০ থেকে ১২ টন ফলন পাওয়া যায়। 



12394,28211
মিঠাপুকুরে বউ শাশুড়ি মেলা!
অন্যান্য
প্রকাশ : ১৩ ফেব্রুয়ারি ২০১৯, ০০:০০
মিঠাপুকুর (রংপুর) সংবাদদাতা বউ-শাশুড়ির টানাপোড়েন অবস্থা পাল্টে দিয়ে একে অপরের প্রতি নিবিড় সেতুবন্ধন তৈরির লক্ষ্যে মিঠাপুকুরে সোমবার দিনব্যাপী অনুষ্ঠিত হয়েছে বউ-শাশুড়ি মেলা। স্বাস্থ্য ও পরিবার কল্যাণ কেন্দ্র ব্যবস্থাপনা কমিটির আয়োজনে এবং ল্যাম্ব বর্ণ অন টাইম প্রকল্পের সহায়তায় এর আয়োজন করা হয়।মিলনপুর ইউনিয়ন স্বাস্থ্য ও পরিবার কল্যাণ কেন্দ্র প্রাঙ্গণে এ উপলক্ষে আলোচনা সভায় প্রধান অতিথি ছিলেন মিলনপুর ইউপি চেয়ারম্যান আব্দুল হালিম চৌধুরী। ইউপি সচিব সাগর চন্দ্র বর্মনের সভাপতিত্বে বক্তব্য রাখেন ইউনিয়ন আওয়ামী লীগের সভাপতি বাবু মলয় মণ্ডল ও ল্যাম্ব বর্ণ অন টাইম প্রকল্পের প্রজেক্ট টেকনিক্যাল কো-অর্ডিনেটর গোলাম মোস্তফা।ল্যাম্ব বর্ণ অন টাইম প্রকল্পের প্রজেক্ট টেকনিক্যাল কো-অর্ডিনেটর গোলাম মোস্তফা জানান, পারিবারিক ঐতিহ্য বউ ও শাশুড়িদের মধ্যে নিবিড় সেতুবন্ধন তৈরি করতে আমাদের এ প্রকল্প। এ প্রকল্পের মাধ্যমে পর্যায়ক্রমে উপজেলার প্রতিটি ইউনিয়নে বউ-শাশুড়ি মেলা অনুষ্ঠিত হবে বলেও জানান তিনি।  



12395,28212
পীরগঞ্জে প্রার্থী পরিবর্তনের দাবিতে মানববন্ধন ও মহাসড়ক অবরোধ
অন্যান্য
প্রকাশ : ১৩ ফেব্রুয়ারি ২০১৯, ০০:০০
রংপুর অফিস ও পীরগঞ্জ সংবাদদাতারংপুরের পীরগঞ্জ উপজেলা পরিষদ নির্বাচনে আওয়ামী লীগের দলীয় প্রার্থীর মনোনয়ন পরিবর্তনের দাবিতে আওয়ামী লীগের নেতাকর্মীরা মানববন্ধন, মৌন মিছিল ও মহাসড়ক অবরোধ করে। গতকাল মঙ্গলবার দুপুরে উপজেলা সদরে এসব কর্মসূচি পালন করা হয়। মানববন্ধনে বক্তব্য রাখেন, উপজেলা আওয়ামী লীগের সহসভাপতি ও বাশিস সভাপতি আনোয়ারুল ইসলাম মান্নু, যুগ্ম সম্পাদক ও রামনাথপুর ইউপির চেয়ারম্যান সাদেকুল ইসলাম বিএসসি, সাংগঠনিক সম্পাদক রুহুল আমিন বিএসসি, পৌর আওয়ামী লীগের সাধারণ সম্পাদক প্রভাষক কামরুল হাসান জুয়েল, কাবিলপুর ইউনিয়ন আওয়ামী লীগের সভাপতি রফিকুল ইসলাম বকুল, যুবনেতা রাশেদুন্নবী  রাশেদ প্রমুখ। এ সময় বক্তারা বলেন, বার বার দল বদলকারী নূর মোহাম্মদ মণ্ডলকে বাদ দিয়ে দলের ত্যাগী নেতাদের মধ্য যে কাউকে মনোনয়ন দিলে দল বাঁচবে, অন্যথায় দলের ঐক্য ধরে রাখা সম্ভব হবে না। তারা দলীয় সিদ্ধান্ত পরিবর্তনে প্রধানমন্ত্রীর নিকট আকুল আবেদন জানান।প্রথমে প্রায় দুই সহস্রাধিক নেতাকর্মী উপজেলা সদরের গুলশান মোড়ে মানববন্ধন, পরে একটি মৌন মিছিল উপজেলা সদরের প্রধান সড়ক প্রদক্ষিণ শেষে রংপুর-ঢাকা মহাসড়ক অবরোধ করে রাখে। পরে পুলিশের অবরোধে নেতাকর্মীরা একঘণ্টা পর অবরোধ তুলে নেয়। 



12396,28213
আওয়ামী লীগের দলীয় মনোনয়ন পাওয়ায় গণসংবর্ধনা
অন্যান্য
প্রকাশ : ১৩ ফেব্রুয়ারি ২০১৯, ০০:০০
আদমদীঘি (বগুড়া) সংবাদদাতাআসন্ন উপজেলা নির্বাচনে বগুড়ার আদমদীঘি উপজেলা পরিষদ নির্বাচনে উপজেলা আওয়ামী লীগের সাধারণ সম্পাদক সিরাজুল ইসলাম খান রাজু দলীয়ভাবে মনোনয়ন (নৌকা প্রতীক) পাওয়ায় তাকে গতকাল মঙ্গলবার আদমদীঘি উপজেলা আওয়ামী লীগের দলীয় কার্যালয় প্রাঙ্গণে উপজেলার আওয়ামী লীগসহ সকল অঙ্গ সংগঠনের নেতাকর্মীরা ফুলের নৌকা ও তোড়া দিয়ে সংবর্ধিত করেন। এ সময় উপস্থিত ছিলেন উপজেলা আওয়ামী লীগের সহ-সভাপতি আবু রেজা খান, আওয়ামী লীগ নেতা শামীনুল ইসলাম শামীম, ইউপি চেয়ারম্যান জিল্লুর রহমান, সদর ইউনিয়ন আওয়ামী লীগের সাধারণ সম্পাদক রফিকুল ইসলাম ও আঙ্গুরসহ সকল ইউনিয়ন, ওয়ার্ডের আওয়ামী লীগ, যুবলীগ, স্বেচ্ছাসেবক লীগ কৃষকলীগের নেতাকর্মীরা। 



12397,28214
‘আমার জন্যই চলে গেলেন বাবা-মা, বেঁচে থেকেও আমি মৃত’
সারাদেশ
প্রকাশ : ১২ ফেব্রুয়ারি ২০১৯, ২১:২৩
চট্টগ্রামের মিরসরাই উপজেলার নিজামপুর এলাকায় মাইক্রোবাসে আগুন ধরে দগ্ধ হয়ে নিহত দম্পতির কুমিল্লার মনোহরগঞ্জের বাড়িতে চলছে শোকের মাতম।মঙ্গলবার রাত ৭টার দিকে নিজ বাড়িতে কান্নায় ভেঙ্গে পড়েন নিহতদের প্রবাস ফেরত ছেলে আবদুল মমিন। তিনি জানান, আমি সোমবার দুবাই থেকে চট্টগ্রাম বিমানবন্দর হয়ে দেশে আসি। এরপর এক আত্মীয়ের বাসায় রাত যাপন করি। চট্টগ্রাম থেকে আমাকে বাড়ি আনার জন্য বয়োবৃদ্ধ বাবা (আবদুর রহমান), মা (কুসুমফুল বেগম), আমার ভাইয়ের ছেলে শিশু মালেকসহ ৬ জন একটি মাইক্রোবাস ভাড়া করে সকালে চট্টগ্রামের উদ্দেশ্যে যায়।পথিমধ্যে চট্টগ্রামের মিরসরাই উপজেলার নিজামপুর এলাকায় যাওয়ার পর ওই মাইক্রোবাসে আগুন ধরে যায়। এতে দগ্ধ হয়ে আমার বাবা-মা ও মাইক্রোবাসের চালক নিহত হন। খবর পেয়ে আমি ঘটনাস্থলে ছুটে আসি।এসময় তিনি কান্নায় ভেঙ্গে পড়ে বলেন, আমার জন্যই আমার বাবা-মাকে প্রাণ হারাতে হয়েছে। বেঁচে থেকেও আমি মৃত, আল্লাহ আমাকেও নিয়ে যাক। এদিকে নিহত দম্পতির লাশ কমলপুর গ্রামের বাড়িতে পৌঁছার পর শত শত মানুষ ওই বাড়িতে ভিড় জমায়। পরিবারের লোকজন ও স্বজনদের আহাজারিতে পরিবেশ ভারি হয়ে উঠে। এ ঘটনায় কমলপুর গ্রামে শোকাবহ পরিবেশ বিরাজ করছে।মঙ্গলবার সকাল সাড়ে ৭টার দিকে এ মর্মান্তিক দুর্ঘটনা ঘটে। এতে কুমিল্লার মনোহরগঞ্জ উপজেলার হাসনাবাদ ইউনিয়নের কমলপুর গ্রামের আবদুর রহমান (৬৫) ও তার স্ত্রী কুসুমফুল বেগম (৫৫) এবং ওই মাইক্রোবাসের চালক পার্শ্ববর্তী নোয়াখালীর চাটখিল উপজেলার বাঞ্ছা গ্রামের রুবেল (৩৫) নিহত হন।সন্ধ্যায় নিহত আবদুর রহমান ও তার স্ত্রী কুসুমফুল বেগমকে তাদের পারিবারিক কবরস্থানে দাফন করা হয়েছে। আহতদের ঢাকা মেডিক্যাল কলেজ হাসপাতালের বার্ন ইউনিটে ভর্তি করা হয়েছে।  ইত্তেফাক/জেডএইচ



12398,28215
আওয়ামী লীগ ও বিএনপি চেয়ারম্যান প্রার্থীর প্রত্যয়
অন্যান্য
প্রকাশ : ১৩ ফেব্রুয়ারি ২০১৯, ০০:০০
আমরা সম্প্রীতি ও সমৃদ্ধির নাগেশ্বরী চাইনাগেশ্বরী (কুড়িগ্রাম) সংবাদদাতাকারো বিরুদ্ধে বিদ্বেষ, প্রতিহিংসা নয় জনপ্রিয়তাই হবে জয়ের মাপকাঠি। ভালোবাসা দিয়ে জনগণের মন জয় করে নির্বাচিত হতে চাই। রাজনৈতিক ভিন্নমত থাকতেই পারে। সেটা দলীয় দৃষ্টিভঙ্গি।আমরা একই এলাকার সন্তান। সমাজের প্রতি দায়বদ্ধতা থেকে রাজনীতি করি। সকলেই এলাকার উন্নয়ন করতে চাই।নিজেদের মধ্যে অহেতুক কাদা ছোঁড়াছুঁড়ি করে ভোটারদের বিভ্রান্ত করার ইচ্ছা আমাদের নেই। জনগণের রায়ে কে নির্বাচিত হবে সেটা বড় কথা নয়। আমাদের লক্ষ্য একটাই নাগেশ্বরীকে সমৃদ্ধশালী, শান্তিপূর্ণ জনপদে পরিণত করতে কাঁধে কাঁধ মিলিয়ে কাজ করে যাব আজীবন। ১২ ফেব্রুয়ারি মনোনয়নপত্র যাচাই-বাছাইয়ে উপস্থিত হতে কুড়িগ্রামে যাওয়ার আগে বাসস্ট্যান্ড নিউজ পার্কের সামনে আওয়ামী লীগ প্রার্থী মোস্তফা জামান ও বিএনপি সভাপতি স্বতন্ত্র প্রার্থী গোলাম রসুল রাজা পরস্পর করমর্দন করে এ প্রত্যয় ব্যক্ত করেন।তারা বলেন, আওয়ামী লীগ ও বিএনপি দুটি বড় রাজনৈতিক দল। এখানে অনেক নেতা-কর্মী ও সমর্থক রয়েছে। ভোটের মাঠে নির্বাচনী প্রচারণায় গিয়ে তাদের মধ্যে যাতে কোনোরকম সমস্যার সৃষ্টি না হয়, তাই তাদেরকে দলের আদর্শ, প্রার্থীর কর্মপরিকল্পনা উল্লেখ করে ভোটারের কাছে ভোট প্রার্থনা করতে বলা হয়েছে। সম্প্রীতির বন্ধন অটুট রেখে শান্তিপূর্ণভাবে ভোটে অংশ নিয়ে দৃষ্টান্ত স্থাপন করতে চান তারা।



12399,28216
সিট সংকট নিরসনের দাবিতে গভীর রাত পর্যন্ত বাকৃবির রাস্তায় ছাত্রীরা
অন্যান্য
প্রকাশ : ১৩ ফেব্রুয়ারি ২০১৯, ০০:০০
বাকৃবি সংবাদদাতাবাংলাদেশ কৃষি বিশ্ববিদ্যালয় (বাকৃবি) বেগম রোকেয়া হলে সিট সংকট নিরসনের দাবিতে দুই শতাধিক ছাত্রী রাস্তা অবরোধ করে আন্দোলন করে। সোমবার সন্ধ্যা ৭টার দিকে রোকেয়া হলের সামনে ছাত্রীরা রাস্তা অবরোধ করে। দীর্ঘ আট ঘণ্টা পর রাত ৩টার দিকে বিশ্ববিদ্যালয় প্রশাসনের ইতিবাচক আশ্বাসে হলে ফিরে যান ছাত্রীরা। আন্দোলনের সময় বিশ্ববিদ্যালয়ের ওই হলের প্রভোস্ট অধ্যাপক ড. মুহাম্মদ জিয়াউল হক ছাড়াও ছাত্র বিষয়ক উপদেষ্টা অধ্যাপক ড. মো. ছোলায়মান আলী ফকির, ভারপ্রাপ্ত প্রক্টর সহযোগী অধ্যাপক ড. তানভীর রহমান, সহকারী প্রক্টরসহ প্রশাসনের বিভিন্ন স্তরের শিক্ষকরা উপস্থিত ছিলেন। তারা ছাত্রীদের সমস্যা সমাধানে বারবার আশ্বাস দেওয়ার চেষ্টা করেন। কিন্তু ছাত্রীরা হলের কাজ শুরুর বিষয়ে লিখিত বক্তব্য চান। কিন্তু কাজ শুরুর বিষয়ে শিক্ষকরা লিখিত দিতে অপারগতা জানালে আন্দোলন চালিয়ে যান শিক্ষার্থীরা। পরে রাত ৩টার দিকে হলের প্রভোস্ট এবং প্রক্টরিয়াল বডির সদস্যরা বিশ্ববিদ্যালয় প্রশাসনের পক্ষ থেকে ১০ দিনের মধ্যেই কাজ শুরু করার আশ্বাস দিলে হলে ফিরে যান ছাত্রীরা।হলের প্রভোস্ট অধ্যাপক ড. মুহাম্মদ জিয়াউল হক বলেন, খুব শিঘ্রই এর কাজ শুরু করা হবে বলে আশা করছি। হলের কাজ শেষ হলেই শিক্ষার্থীদের সিট সমস্যার সমাধান হবে।



12400,28217
ভাণ্ডারিয়ায় আট দিনব্যাপী তাফসিরুল কোরআন মাহিফল শুরু
অন্যান্য
প্রকাশ : ১৩ ফেব্রুয়ারি ২০১৯, ০০:০০
ভাণ্ডারিয়া (পিরোজপুর) সংবাদদাতামঙ্গলবার ভাণ্ডারিয়া পৌরসভার পূর্ব ভাণ্ডারিয়া মিয়া বাড়ি (মন্ত্রী বাড়ি-আনোয়ার হোসেন মঞ্জুর) জামে মসজিদ কমপ্লেক্স ময়দানে আট দিনব্যাপী ১২তম ঐতিহাসিক তাফসিরুল কোরআন মাহফিলের শুরু হয়েছে।মাহফিলের প্রথম দিন প্রথম অধিবেশনে কোরআনের ১০৩নং আয়াত থেকে ১০৫নং আয়াত পর্যন্ত বয়ান পেশ করেন হযরত মাওলানা মুফতি আ. রহিম সাহেব খুলনা। দ্বিতীয় অধিবেশনে ১৬০নং আয়াত থেকে ১১০নং আয়াত পর্যন্ত বয়ান পেশ করেন। এছাড়া আট দিনব্যাপী অনুষ্ঠানে পর্যায়ক্রমে বয়ান পেশ করবেন দেশবরেণ্য আলোড়ন সৃষ্টিকারী বক্তা হযরত মাওলানা হাফিজুর রহমান সিদ্দিক, মাওলানা মুফতি আবুল কাসেম আশরাফী, হাফেজ ক্বারী ইসমাইল হোসাইন, মুফতি ইয়াসিন নবীপুরী, মাওলানা আব্দুল হাই নেছারি, আনোয়ার হোসেন জিহাদী, আব্দুল আউয়াল, মুসাবীন কাসেম, মুফতি রফিকুল ইসলাম, জালাল উদ্দিন ওসমানী, হাছিবুর রহমান মাদানী, জিয়াউল হক ফারুকী এবং শেষ দিনে দেশের শান্তি, সমৃদ্ধি এবং মুসলিম উম্মাহর শান্তি কামনায় আখেরী মোনাজাত পরিচালনা করবেন হযরত মাওলানা হাফিজুর রহমান সিদ্দিক। 



12401,28218
ছাতকের সিংচাপইড় ইউপি উপ-নির্বাচনে প্রার্থীদের মাঝে প্রতীক বরাদ্দ
অন্যান্য
প্রকাশ : ১৩ ফেব্রুয়ারি ২০১৯, ০০:০০
ছাতক (সুনামগঞ্জ) সংবাদদাতাছাতকের সিংচাপইড় ইউনিয়ন পরিষদের চেয়ারম্যান পদে উপ-নির্বাচনে প্রার্থীদের মাঝে প্রতীক বরাদ্দ দেওয়া হয়েছে। সোমবার সকালে উপজেলা নির্বাচন কার্যালয়ে সাত প্রার্থীর মাঝে অনেকটা সমঝোতার ভিত্তিতে প্রতীক বরাদ্দ দেওয়া হয়। ৯ প্রার্থীর মাঝে দুই প্রার্থী মনোনয়নপত্র প্রত্যাহার করে নিয়েছেন। রবিবার মনোনয়নপত্র প্রত্যাহারের দিন উপজেলা নির্বাচন কর্মকর্তা ও রিটার্নিং অফিসার মোহাম্মদ মোজাম্মেল হকের কার্যালয় থেকে স্বতন্ত্র চেয়ারম্যান প্রার্থী আব্দুর রহমান ও আজহর আলী স্ব স্ব মনোনয়নপত্র প্রত্যাহার করেন। প্রতিদ্বন্দ্বী প্রার্থীদের মধ্যে আশিক মিয়া নৌকা, মুজাহিদ আলী আনারস, মুর্শেদ চৌধুরী চশমা, আফজাল হোসেন মোটরসাইকেল, ফারুক আহমদ ঘোড়া, আব্দুল মালিক অটো রিক্সা ও মঞ্জু আহমদ টেলিফোন প্রতীক বরাদ্দ পেয়েছেন।উপজেলা নির্বাচন কর্মকর্তা ও রিটার্নিং অফিসার মোহাম্মদ মোজাম্মেল হক জানান, গত ৩১ জানুয়ারি মনোনয়নপত্র দাখিলের শেষ দিনে ৯ জন প্রার্থী মনোনয়নপত্র দাখিল করেছিলেন। ৩ ফেব্রুয়ারি যাচাই-বাচাইয়ে ৯ জন প্রার্থীর মনোনয়ন বৈধতা পায়। রবিবার প্রত্যাহারের শেষ দিনে দু’প্রার্থী মনোনয়নপত্র প্রত্যাহার করেছেন। বাকি সাত প্রার্থীর মধ্যে প্রতীক বরাদ্দ দেওয়া হয়েছে। আগামী ২৮ ফেব্রুয়ারি অনুষ্ঠিত হবে ভোট গ্রহণ।



12402,28219
কেন্দ্রীয় জোটের কাছে মেহেরপুরের ১০ জনের মনোনয়নপত্র জমা
অন্যান্য
প্রকাশ : ১৩ ফেব্রুয়ারি ২০১৯, ০০:০০
মেহেরপুর প্রতিনিধিউপজেলা পরিষদ নির্বাচনকে সামনে রেখে আওয়ামী লীগ প্রার্থীরা এখন সরগরম। গণসংযোগ, মোটরসাইকেল শোডাউন, মিছিল, মিটিংসহ বিভিন্নভাবে জানান দিচ্ছেন উপজেলা নির্বাচনে অংশগ্রহণ করার কথা। পেশীশক্তি ও দুর্বৃত্তায়নমুক্ত নেতাকে উপজেলায় চেয়ারম্যান প্রার্থী করার সুপারিশ করা হয়েছে জেলা আওয়ামী লীগ থেকে। একইসঙ্গে প্রার্থীদের মানুষের কাছে গ্রহণযোগ্য, জনপ্রিয়তা, দীর্ঘদিন ধরে রাজনীতি করছেন এমন পরিচ্ছন্ন প্রার্থীকে মনোনয়ন দেয়ার সুপারিশ করা হয়েছে। এর মধ্যে মেহেরপুর সদর উপজেলায় ছয়জন, মুজিবনগর উপজেলায় চারজন মনোনয়ন প্রত্যাশায় আবেদন জমা দিয়েছেন আওয়ামী লীগের কেন্দ্রীয় মনোনয়ন বোর্ডের কাছে। মনোনয়ন প্রত্যাশীদের মধ্যে রয়েছেন সদর উপজেলা আওয়ামী লীগের সাধারণ সম্পাদক ও আমঝুপি ইউপি চেয়ারম্যান বোরহানউদ্দিন আহমেদ চুন্নু, জেলা স্বেচ্ছাসেবক লীগের আহবায়ক আরিফুল এনাম বকুল, জেলা যুবলীগের যুগ্ম আহবায়ক শহিদুল ইসলাম পেরেশান, সাবেক সাংসদ জয়নাল আবেদীনের ছেলে তানভির আহমেদ খান রানা, বুড়িপোতা ইউনিয়ন আওয়ামী লীগের সভাপতি আমিরুল ইসলাম এবং পৌর মহিলা আওয়ামী লীগের সাধারণ সম্পাদিকা রেহেনা খাতুন।মুজিবনগরের সম্ভাব্য প্রার্থীরা হলেন: উপজেলা আওয়ামী লীগের সভাপতি জিয়াউদ্দিন বিশ্বাস, সাধারণ সম্পাদক ও মাহজনপুর ইউপি চেয়ারম্যান আমাম হোসেন মিলু, জেলা আওয়ামী লীগের সাংগঠনিক সম্পাদক ও বাগোয়ান ইউপি চেয়ারম্যান আয়ুব হোসেন, উপজেলা যুবলীগের সভাপতি ও সাবেক উপজেলা ভাইস চেয়ারম্যান কামরুল হাসান চাদু।সদর উপজেলা আওয়ামী লীগের সভাপতি ও জেলা পরিষদের চেয়ারম্যান গোলাম রসুল বলেন, কেন্দ্রের নির্দেশে উপজেলা চেয়ারম্যান মনোনয়নের জন্য তিনজনের নাম জেলা সভাপতির মাধ্যমে পাঠানো হয়েছে।জনপ্রশাসন প্রতিমন্ত্রী, স্থানীয় সংসদ সদস্য ও মেহেরপুর জেলা আওয়ামী লীগের সভাপতি ফরহাদ হোসেন জানান, মানুষের কাছে গ্রহণযোগ্য, জনপ্রিয়, দীর্ঘদিন ধরে রাজনীতি করছেন এমন পরিচ্ছন্ন রাজনীতিককে উপজেলা চেয়ারম্যান পদে মনোনয়ন দেওয়ার জন্য বোর্ডের কাছে সুপারিশ করা হয়েছে। তিনি জানান, মেহেরপুর জেলা আওয়ামী লীগে কোনো পেশীশক্তির রাজনীতি থাকবে না। এখানে দুর্বৃত্তের স্থান হবে না। কেন্দ্রের নির্দেশে প্রতিটি উপজেলার সভাপতি ও সাধারণ সম্পাদকদের সঙ্গে সমন্বয় করে একাধিক প্রার্থীর তালিকা পাঠানো হয়েছে।



12403,28220
বিএনপির শতাধিক নেতাকর্মীর আওয়ামী লীগে যোগদান
অন্যান্য
প্রকাশ : ১৩ ফেব্রুয়ারি ২০১৯, ০০:০০
গোদাগাড়ী (রাজশাহী) সংবাদদাতাসোমবার বিকালে গোদাগাড়ীতে বিএনপির শতাধিক নেতাকর্মী আওয়ামী লীগে যোগদান করেছেন।উপজেলার ভানপুর সরকারি প্রথমিক স্কুল প্রাঙ্গণে যোগদান অনুষ্ঠানের আয়োজন করা হয়। রিশিকুল ইউনিয়নের ৫নং ওয়ার্ডের সাবেক সেলিম মেম্বারের নেতৃত্বে বিএনপি’র শতাধিক নেতাকর্মী রিশিকুল ইউপি চেয়ারম্যান ও ইউনিয়ন আওয়ামী লীগের সাধারণ সম্পাদক শহিদুল ইসলাম টুলুর হাতে ফুল দিয়ে আওয়ামী লীগে  যোগদান করে। ৫নং ওয়ার্ড আওয়ামী লীগের সভাপতি এহসান আলীর সভাপতিত্বে যোগদান অনুষ্ঠানে বিশেষ অতিথি ছিলেন ৪নং রিশিকুল ইউনিয়ন আওয়ামী লীগের সভাপতি সোহেল রানা, ইউনিয়ন যুবলীগের ভারপ্রাপ্ত সভাপতি খোদা বখস কাজল, সাধারণ সম্পাদক কবির উদ্দিন সরকার প্রমুখ। 



12404,28221
রাঙ্গামাটিতে দুর্গম এলাকা থেকে তিনজন অপহূত
অন্যান্য
প্রকাশ : ১৩ ফেব্রুয়ারি ২০১৯, ০০:০০
রাঙ্গামাটি প্রতিনিধিবিলাইছড়ি ও জুরাছড়ি সীমান্ত এলাকা দুর্গম দুমদুম্যার নির্বান গুহা বিমুক্ত বৌদ্ধ বিহার থেকে ধর্মজিত্ ভান্তেসহ ৩ জনকে অপহরণ করেছে দুর্বৃত্তরা। গত রবিবার রাতে দুর্বৃত্তরা বৌদ্ধ বিহারে হামলা চালিয়ে এক সেবককে মারধর করে ভিক্ষুদেরকে অপহরণ করে নিয়ে যায় বলে বিহার পরিচালনা কমিটির পক্ষ থেকে জানানো হয়েছে। অপহূতরা সকলে ড. এফ দীপংকর মহাথের প্রকাশ ধুতাঙ্গ ভান্তের অনুসারী ছিল বলে জানা গেছে। প্রতিহিংসার কারণে এ অপহরণ ঘটনা ঘটতে পারে বলে পুলিশের ধারণা। অপহূতদের উদ্ধারে তত্পরতা চলছে। 



12405,28222
কালকিনিতে মাদক সেবন ও বিক্রির দায়ে দুইজনের জেল
অন্যান্য
প্রকাশ : ১৩ ফেব্রুয়ারি ২০১৯, ০০:০০
কালকিনি (মাদারীপুর) সংবাদদাতা কালকিনিতে মাদক সেবন ও বিক্রির দায়ে আকবার সরদার ও আরবআলী মাতুব্বর নামের দুই ব্যবসায়ীকে জেল দিয়েছে ভ্রাম্যমাণ আদালত। মঙ্গলবার দুপুরে তাদের এ সাজা প্রদান করা হয়। উপজেলার গোপালপুর এলাকার আকবার আলী সরদারকে প্রকাশ্যে গাঁজা সেবনের দায়ে ও আরব আলী মাতুব্বর দীর্ঘদিন ধরে মাদকের ব্যবসা পরিচালনা করে আসছিল। এ অভিযোগে মাদারীপুর জেলা মাদকদ্রব্য নিয়ন্ত্রণ অধিদপ্তরের সহকারী পরিচালক আসলাম হোসেনের নেতৃত্বে অভিযান চালিয়ে তাদের দুইজনকে আটক করেন। 



12406,28223
শেরপুরে অবৈধ বালু ব্যবসায়ীদের বিরুদ্ধে অভিযান, জরিমানা
অন্যান্য
প্রকাশ : ১৩ ফেব্রুয়ারি ২০১৯, ০০:০০
শেরপুর (বগুড়া) সংবাদদাতাশেরপুরে অবৈধ বালু ব্যবসায়ীদের বিরুদ্ধে অভিযান শুরু করেছে উপজেলা প্রশাসন। মঙ্গলবার দুপুরে খানুপর ইউনিয়নের গজারিয়া-বরইতলী এলাকায় বাঙ্গালী নদী থেকে বালু তোলার সময় শেরপুর উপজেলা সহকারী কমিশনার (ভূমি) মো. আরাফাত হোসেনের নেতৃত্বে ভ্রাম্যমাণ আদালত অভিযান চালায়।এসময় অবৈধভাবে বালু উত্তোলনের কাজে ব্যবহূত দুটি ড্রেজার মেশিন ধ্বংস ও রুবেল নামের এক বালু ব্যবসায়ীকে আটক করা হয়। পরে তার ৫ হাজার টাকা জরিমানা করা হয়।শেরপুর উপজেলা সহকারী কমিশনার ভূমি ও নির্বাহী ম্যাজিস্ট্রেট মো. আরাফাত হোসেন জানান, অভিযান চালিয়ে দুটি শ্যালো মেশিন ধ্বংস ও ৪০ ফুট প্লাস্টিক পাইপ পুড়ে ফেলা হয় এবং অবৈধ বালু ব্যবসায়ী রুবেলকে জরিমানা করা হয়। তিনি জানান, অবৈধ বালু ব্যবসায়ীদের বিরুদ্ধে এই অভিযান অব্যাহত থাকবে।  



12407,28224
নেত্রকোনায় দুই দিনব্যাপী সাহিত্য উত্সব আজ শুরু
অন্যান্য
প্রকাশ : ১৩ ফেব্রুয়ারি ২০১৯, ০০:০০
নেত্রকোনা প্রতিনিধি  আজ বুধবার (পহেলা ফাল্গুন) নেত্রকোনায় দু’দিনব্যাপী ২৩তম বসন্তকালীন সাহিত্য উত্সব ও খালেকদাদ চৌধুরী সাহিত্য পুরস্কার প্রদান অনুষ্ঠান শুরু হচ্ছে। এবার এই পুরস্কার পাচ্ছেন শেখ হাসিনা বিশ্ববিদ্যালয়ের উপাচার্য বিশিষ্ট প্রাবন্ধিক অধ্যাপক ড. রফিক উল্লাহ খান এবং খ্যাতিমান কবি মারুফুল ইসলাম। বকুলতলা চত্বরে জাতীয় সঙ্গীত ও জাতীয় পতাকা উত্তোলনের মাধ্যমে উত্সব উদ্বোধন করা হবে। নেত্রকোনা ও বৃহত্তর ময়মনসিংহ ছাড়াও দেশের বিভিন্ন অঞ্চলের কবি সাহিত্যকরা উত্সবে যোগদান করবেন।উত্সবে বাংলা সাহিত্যে বিশেষ অবদান রাখায় প্রতি বছর দেশবরেণ্য লেখক, কবি, সাহিত্যিককে এ পুরস্কার দেয়া হয়। 



12408,28225
বগুড়ায় সিএনজি চলাচলের দাবিতে স্মারকলিপি
অন্যান্য
প্রকাশ : ১৩ ফেব্রুয়ারি ২০১৯, ০০:০০
স্টাফ রিপোর্টার, বগুড়াবগুড়া শহরের মাটিডালি থেকে রংপুর মহাসড়কের ঐতিহাসিক মহাস্থানগড় পর্যন্ত সিএনজিচালিত অটো রিকশা চলাচলের দাবিতে জেলা প্রশাসকের মাধ্যমে সড়ক পরিবহন ও সেতুমন্ত্রী বরাবর স্মারকলিপি প্রদান করা হয়েছে। গতকাল মঙ্গলবার বেলা সাড়ে ১১টায় বগুড়া জেলা সিএনজিচালিত অটোরিকশা, মিশুক, বেবিটেক্সি মালিক সমিতির উদ্যোগে এই স্মারকলিপি প্রদান করা হয়। মঙ্গলবার শহরের দত্তবাড়ি থেকে সহস্রাধিক মালিক, চালক ও শ্রমিকেরা মিছিল নিয়ে জেলা প্রশাসকের কাছে স্মারকলিপি প্রদান করতে যায়।জেলা প্রশাসকের কার্যালয়ের সামনে এক সংক্ষিপ্ত সভায় সংগঠনের সভাপতি মোঃ একরামুল করিম মিঠু বলেন, বগুড়া পৌরসভার মাটিডালি বিমান মোড় থেকে নওদাপাড়া পর্যন্ত দুই কিলোমিটার সড়ক আইনের আওতামুক্ত। নওদাপাড়া থেকে সার্কের সাংস্কৃতিক রাজধানী ঐতিহাসিক মহাস্থানগড় তিন কিলোমিটার।এই সড়কটি বগুড়া-রংপুর মহাসড়কের অংশ হওয়ায় সিএনজিচালিত অটোরিকশা চলাচল বন্ধ রয়েছে। দেশের বিভিন্ন স্থান থেকে সাধারণ মানুষ মহাস্থানগড় বেড়াতে এসে সমস্যায় পড়ছেন। বগুড়া শহর থেকে সেখানে যেতে হলে সিএনজি অটোরিকশায় যেতে হবে। তাছাড়া এই সড়কেই অবস্থিত দেশের বৃহত্ উন্নয়ন সংগঠন টিএমএসএস। এখানে মেডিক্যাল কলেজ, হাসপাতাল, ইউনিভার্সিটি, ডেন্টাল কলেজ, নার্সিং কলেজ, ইঞ্জিনিয়ারিং কলেজসহ প্রায় ৩০টি শিক্ষা প্রতিষ্ঠান। মহাস্থানে রয়েছে পীর আউলিয়ার মাজার, মহাস্থান যাদুঘর, বেহুলার বাসরঘরসহ বিভিন্ন স্থাপনা। তিনি বলেন, এসব কারণে মাটিডালি থেকে মহাস্থানগড় পর্যন্ত সিএনজি চলাচলের অনুমতি দিলে সাধারণ মানুষই উপকৃত হবে না, হবে শত শত শ্রমিকও উপকৃত হবে।এ সভায় বক্তব্য রাখেন, সংগঠনের সাধারণ সম্পাদক শাহাদত হোসেন শাহীন, প্রচার সম্পাদক গোপাল সাহা প্রমুখ। পরে জেলা প্রশাসকের অনুপস্থিতিতে অতিরিক্ত জেলা প্রশাসক রায়হানা ইসলামের কাছে স্মারকলিপি প্রদান করেন নেতৃবৃন্দ।



12409,28226
বিভিন্ন স্থানে মনোনয়নপত্র জমা দিলেন যাঁরা
অন্যান্য
প্রকাশ : ১৩ ফেব্রুয়ারি ২০১৯, ০০:০০
উপজেলা পরিষদ নির্বাচনইত্তেফাক ডেস্কউপজেলা নির্বাচনের প্রথম ধাপে দেশের বিভিন্ন স্থানে গত সোমবার প্রার্থীরা তাদের মনোনয়নপত্র জমা দিয়েছেন। আওয়ামী লীগ ও বিদ্রোহী প্রার্থীসহ বিভিন্ন দলের প্রার্থীরা উপজেলা নির্বাচনে অংশগ্রহণের জন্য তাদের মনোনয়নপত্র জমা দেন। ইত্তেফাক প্রতিনিধি ও সংবাদদাতাদের পাঠানো খবরজয়পুরহাট:উপজেলা নির্বাচনে অংশগ্রহণের জন্য মনোনয়নপত্র জমা দানের শেষ দিনে সোমবার চেয়ারম্যান পদে ১২ জন, ভাইস চেয়ারম্যান পদে ৩১ জন ও সংরক্ষিত আসনের জন্য মহিলা ভাইস চেয়ারম্যান পদে ১৬ জন প্রার্থী তাদের মনোনয়নপত্র জমা দিয়েছেন।জামালপুর:পঞ্চম উপজেলা পরিষদ নির্বাচনের প্রথম পর্যায়ে জামালপুরের সাতটি উপজেলায় চেয়ারম্যান পদে মোট ১৩ জন প্রার্থী মনোনয়নপত্র দাখিল করেছেন। মেলান্দহ, মাদারগঞ্জ ও সরিষাবাড়ী এই ৩ উপজেলায় ১ জন করে প্রার্থী তাদের মনোনয়নপত্র দাখিল করেছেন। মনোনয়ন পত্র যাচাই-বাছাইয়ে ওই ৩ প্রার্থীর মনোনয়নপত্র বৈধ হলে তারা বিনা প্রতিদ্বন্দ্বিতায় উপজেলা চেয়ারম্যান পদে নির্বাচিত হবেন। এ ছাড়া অবশিষ্ট ৪ উপজেলায় ১০ জন প্রার্থীর মনোনয়নপত্র জামা দেওয়ার খবর পাওয়া গেছে। জেলার ৭ উপজেলায় ভাইস চেয়ারম্যান পদে ৪০ জন ও মহিলা ভাইস চেয়ারম্যান পদে ২৯ জন প্রার্থী মনোনয়নপত্র দাখিল করেছেন। গত ১১ ফেব্রুয়ারি সোমবার সহকারী রিটার্নিং ও জেলা রিটার্নিং কর্মকর্তাদের কাছে প্রার্থীরা তাদের মনোনয়নপত্র দাখিল করেন।সুনামগঞ্জ:প্রথম ধাপে সুনামগঞ্জের ১০টি উপজেলায় নির্বাচন অনুষ্ঠিত হবে। সোমবার বিকেল ৫টা পর্যন্ত ছিল মনোনয়ন দাখিলের শেষ সময়। জেলার ১০ উপজেলায় আওয়ামী লীগের দলীয়, বিদ্রোহী ও স্বতন্ত্র প্রার্থী হিসেবে অনেক বিএনপি নেতা মনোনয়নপত্র দাখিল করেছেন। জেলায় চেয়ারম্যান পদে মোট ৩৯জন প্রার্থী মনোনয়নপত্র জমা দিয়েছেন। এর মধ্যে ১টি উপজেলা বাদে ৯ উপজেলাই আওয়ামী লীগের বিদ্রোহী প্রার্থী রয়েছেন। পুরুষ ভাইস চেয়ারম্যান পদে ৭৯ জন এবং মহিলা ভাইস চেয়ারম্যান পদে ৪৪ জন প্রার্থী মনোনয়ন জমা দিয়েছেন। সুনামগঞ্জ সদর উপজেলায় আওয়ামী লীগের বিদ্রোহীসহ চেয়ারম্যান পদে মনোনয়ন জমা দিয়েছেন চারজন। আওয়ামী লীগ মনোনীত প্রার্থী জেলা যুবলীগের আহবায়ক খায়রুল হুদা চপল, সদর উপজেলা আওয়ামী লীগের সাধারণ সম্পাদক মোবারক হোসেন (বিদ্রোহী), আওয়ামী লীগ নেতা রাশেদ বখত নজরুল (বিদ্রোহী) ও যুবলীগ নেতা অ্যাডভোকেট মনীষ কান্তি দে মিন্টু (বিদ্রোহী)।পঞ্চগড়:প্রথম ধাপের উপজেলা পরিষদ নির্বাচনে মনোনয়নপত্র দাখিলের শেষদিনে পঞ্চগড় জেলার ৫ উপজেলায় চেয়ারম্যান পদে ২৪ জন, ভাইস চেয়ারম্যান পদে ২৭ জন এবং মহিলা ভাইস চেয়ারম্যান পদে ২১ জন প্রার্থী মনোনয়নপত্র দাখিল করেছেন। এর মধ্যে আওয়ামী লীগ দলীয় ও আওয়ামী লীগ বিদ্রোহী ১৬ জন, বিএনপির পাঁচজন এবং জাতীয় পার্টির একজন, জাগপার একজন এবং স্বতন্ত্র একজন প্রার্থী নির্বাচনে মনোনয়নপত্র দাখিল করেন।লালমনিরহাট:আগামী ১০ মার্চ লালমনিরহাট জেলার পাঁচটি উপজেলা পরিষদ নির্বাচন। সোমবার মনোনয়নপত্র জমা দেওয়ার শেষদিনে চেয়ারম্যান পদে ১৯ জন, ভাইস চেয়ারম্যান পদে ২৬ জন ও সংরক্ষিত মহিলা ভাইস চেয়ারম্যান পদে ২২ জন মনোনয়নপত্র জমা দিয়েছেন। লালমনিরহাট সদর উপজেলায় চেয়ারম্যান পদে তিনজন। প্রার্থীরা হলেন: আওয়ামী লীগ মনোনীত প্রার্থী নজরুল হক পাটোয়ারী ভোলা, আওয়ামী লীগের বিদ্রোহী প্রার্থী সাবেক ছাত্র নেতা কামরুজ্জামান সুজন, জাতীয় পার্টির মনোনীত প্রার্থী জাহিদ হাসান ডাবলু। ভাইস চেয়ারম্যান পদে চারজন। প্রার্থীরা হলেন: জহুরুল হক টিটু, আবু বকর সিদ্দিক, হূদয় চন্দ্র বর্মন, হেলাল হোসেন কবীর। মহিলা ভাইস চেয়ারম্যান পদে দুইজন। প্রার্থীরা হলেন মাসুমা ইয়াসমিন ও লতিফা বেগম লাকী।নেত্রকোনা: প্রথম ধাপে মনোনয়নপত্র জমা দেওয়ার শেষ দিন নেত্রকোনা জেলার ১০টি উপজেলার মধ্যে আটপাড়া বাদে প্রথম ধাপে ৯টি উপজেলায় মনোনয়নপত্র জমা দিয়েছেন প্রার্থীরা। গত সোমবার এই মনোনয়নপত্র জমা দেওয়া হয়। তবে উপজেলা চেয়ারম্যান পদে সব উপজেলাতেই আওয়ামী লীগের নৌকার বিরুদ্ধে আওয়ামী লীগের বিদ্রোহী প্রার্থী হিসেবে দলীয় লোকজন মনোনয়নপত্র জমা দিয়েছেন। আবার এক উপজেলায় বিএনপির সাবেক সভাপতিও মনোনয়নপত্র জমা দিয়েছেন। নেত্রকোন সদর, বারহাট্টা, কলমাকান্দা, দুর্গাপুর, পূর্বধলা, মদন, মোহনগঞ্জ, খালিয়াজুরী ও কেন্দুয়াসহ ৯টি উপজেলার  চেয়ারম্যান, ভাইস চেয়ারম্যান পুরুষ ও ভাইস চেয়ারম্যান মহিলা পদপ্রার্থীরা উত্সবমুখর পরিবেশে তাদের মনোনয়নপত্র দাখিল করেছেন।  হবিগঞ্জ:হবিগঞ্জ জেলার ৮ উপজেলায় চেয়ারম্যান পদে ২৯ জন মনোনয়নপত্র জমা দিয়েছেন। সোমবার জেলা রিটার্নিং কর্মকর্তা ও বিভিন্ন উপজেলায় সহকারী রিটার্নিং কর্মকর্তার কাছে তারা মনোনয়নপত্র জমা দেন। সব উপজেলায়ই আওয়ামী লীগের বিদ্রোহী প্রার্থী রয়েছেন। এবারের নির্বাচনে বিএনপি আনুষ্ঠানিকভাবে অংশ না নেওয়ায় নির্বাচনের আমেজও খুব একটা জমে উঠছে না। তবে কয়েকটি উপজেলায় বিএনপি নেতারা স্বতন্ত্র প্রার্থী হিসেবে মনোনয়নপত্র জমা দিয়েছেন। হবিগঞ্জ সদর উপজেলায় চেয়ারম্যান পদে ৩ জন মনোনয়নপত্র জমা দিয়েছেন। লাখাই উপজেলায় চেয়ারম্যান পদে তিনজন মনোনয়নপত্র জমা দিয়েছেন। চুনারুঘাট উপজেলায় চেয়ারম্যান পদে চারজন মনোনয়নপত্র জমা দিয়েছেন। বাহুবল উপজেলায় চেয়ারম্যান পদে চারজন মনোনয়নপত্র জমা দিয়েছেন। নবীগঞ্জ উপজেলায় চেয়ারম্যান পদে পাঁচজন মনোনয়নপত্র জমা দিয়েছেন। আজমিরীগঞ্জ উপজেলায় চেয়ারম্যান পদে চারজন প্রার্থী মনোনয়নপত্র জমা দিয়েছেন। বানিয়াচং উপজেলায় চেয়ারম্যান পদে তিনজন মনোনয়নপত্র জমা দিয়েছেন। মাধবপুর উপজেলায় চেয়ারম্যান পদে তিনজন মনোনয়নপত্র জমা দিয়েছেন।নীলফামারী : নীলফামারীর ছয় উপজেলায় প্রতিদ্বন্দ্বী প্রার্থীরা তিন পদে ৭২ জন মনোনয়নপত্র দাখিল করেছেন। সোমবার মনোনয়নপত্র দাখিলের শেষ দিনে সদরের প্রার্থীরা জেলা রিটার্নিং কর্মকর্তা অতিরিক্ত জেলা প্রশাসক (সার্বিক) আজাহারুল ইসলাম ও উপজেলা পর্যায়ের প্রার্থীরা স্ব স্ব উপজেলার সহকারী রিটার্নিং কর্মকর্তা উপজেলা নির্বাহী কর্মকর্তাদের কাছে বিকাল পাঁচটা পর্যন্ত তাদের মনোনয়নপত্র দাখিল করেন। চেয়ারম্যান পদে ২১ জন, ভাইস চেয়ারম্যান পদে ৩০ জন ও সংরক্ষিত নারী ভাইস চেয়ারম্যান পদে ২১ জন মনোনয়নপত্র জমা দেন। এদিকে সেখানে আওয়ামী লীগের বিদ্রোহী প্রার্থীও রয়েছে বেশ কয়েকজন। 



12410,28227
শজিমেক হাসপাতালের ক্যাফেটেরিয়ায় ভাঙচুর
অন্যান্য
প্রকাশ : ১৩ ফেব্রুয়ারি ২০১৯, ০০:০০
স্টাফ রিপোর্টার, বগুড়াসহপাঠিনীদের খাওয়ার দৃশ্য মোবাইল ফোনে ভিডিও করায় ময়মনসিংহের সরকারি আনন্দ মোহন কলেজের শিক্ষার্থীরা সোমবার বগুড়া শহীদ জিয়াউর রহমান মেডিক্যাল কলেজ (শজিমেক) হাসপাতালের ক্যাফেটেরিয়ার আসবাবপত্র ভাঙচুর করেছে। হামলাকারীরা ভিডিও ধারণকারী ওই ক্যাফেটেরিয়ার দুই কর্মচারীকেও বেধড়ক পিটিয়েছে। বাধা দিতে গিয়ে শজিমেক হাসপাতালের সহকারী পরিচালক ও ইন্টার্ন চিকিত্সকসহ বেশ কয়েকজন কর্মচারী লাঞ্ছিত হন। পরে ওই হাসপাতালের আনসারসহ চতুর্থ শ্রেণির কর্মচারীরা একজোট হয়ে ভাঙচুরকারী ময়মনসিংহ সরকারি আনন্দ মোহন কলেজের শিক্ষার্থীদের ধাওয়া করে। খবর পেয়ে পুলিশ ঘটনাস্থলে গিয়ে পরিস্থিতি শান্ত করে।বগুড়া সদর থানার ওসি এস এম বদিজ্জামান জানান, সোমবার বিকেলে হাসপাতাল প্রশাসনের উপস্থিতিতে তিন পক্ষ পুরো ঘটনার জন্য দুঃখ প্রকাশ করেন এবং মামলা না করার সিদ্ধান্তের কথা জানান। তিনি বলেন, তুচ্ছ একটি ঘটনাকে কেন্দ্র করে ক্যাফেটেরিয়ার কয়েকটি গ্লাস ও চেয়ার ভাঙচুরের ঘটনা ঘটেছে। তবে সব পক্ষ সমঝোতায় রাজি হওয়ায় ওই ঘটনায় কোনো মামলা হয়নি। 



12411,28228
মোরেলগঞ্জে সড়কের পাশে অবৈধ স্থাপনা উচ্ছেদ
অন্যান্য
প্রকাশ : ১৩ ফেব্রুয়ারি ২০১৯, ০০:০০
মোরেলগঞ্জ (বাগেরহাট) সংবাদদাতাসোমবার দিনব্যাপী বাগেরহাটের সাইনবোর্ড মোরেলগঞ্জ-রায়েন্দা-বগী আঞ্চলিক মহাসড়কের পাশে গড়ে ওঠা শতাধিক অবৈধ স্থাপনা উচ্ছেদ করেছে সড়ক ও জনপথ বিভাগ। সড়কের কচুয়া উপজেলার কাঠালতলা থেকে মোরেলগঞ্জ উপজেলার ছোলমবাড়িয়া পর্যন্ত অভিযান পরিচালিত হয়।সড়ক ও জনপথ বিভাগ খুলনা অঞ্চলের স্টেট ও আইন কর্মকর্তা নির্বাহী ম্যাজিস্ট্রেট সিফাত মেহনাজের নেতৃত্বে উচ্ছেদ অভিযানে মোরেলগঞ্জ উপজেলা নির্বাহী কর্মকর্তা মোঃ কামরুজ্জামান, সড়ক ও জনপথ বিভাগ বাগেরহাটের নির্বাহী প্রকৌশলী আনিসুজ্জামান মাসুদ, মোরেলগঞ্জ থানার ওসি কেএম আজিজুর রহমানসহ ফায়ার সার্ভিস, বিদ্যুত্ বিভাগ, পুলিশ সদস্য ও সাংবাদিকরা উপস্থিত ছিলেন।সড়ক ও জনপথ বিভাগ বাগেরহাটের নির্বাহী প্রকৌশলী আনিসুজ্জামান মাসুদ জানান, সড়কটির দু’পাশে কিছু অবৈধ স্থাপনা গড়ে উঠেছে। আমরা সকল অবৈধ স্থাপনা উচ্ছেদের জন্য অভিযান পরিচালনা করেছি। এর আগে উচ্ছেদ অভিযান পরিচালনার জন্য আমরা সংশ্লিষ্ট এলাকায় সীমানা চিহ্নিত করে মাইকিং করেছিলাম।



12412,28229
রামুতে বনভূমিতে নবনির্মিত পাকা বাড়ি উচ্ছেদ
অন্যান্য
প্রকাশ : ১৩ ফেব্রুয়ারি ২০১৯, ০০:০০
রামু (কক্সবাজার) সংবাদদাতা জানান, কক্সবাজারের রামুর কচ্ছপিয়া ইউনিয়নের মুরারপাড়ার সংরক্ষিত বনভূমিতে নবনির্মিত একটি পাকা বাড়ি উচ্ছেদ অভিযান পরিচালনা করেছে প্রশাসন ও বনবিভাগ। বাড়ির মালিক স্থানীয় ফাক্রিকাটা গ্রামের নজির হোসেন বলে জানা গেছে। গত সোমবার রামু উপজেলার সহকারি কমিশনার (ভূমি) চাই থোয়াইহলা চৌধুরী এই অভিযান পরিচালনা করেন। এসময় কক্সবাজার উত্তর বনবিভাগের সহকারি বন সংরক্ষক (এসিএফ) বেলায়েত হোসেন ও বাঁকখালী রেঞ্জ কর্মকর্তা আতা এলাহী প্রমুখ অংশ নেন।বাঁকখালী রেঞ্জ কর্মকর্তা আতা এলাহী বলেন, উচ্ছেদ অভিযানের প্রথম দিন পাকা বাড়ির সম্মূখভাগ ভেঙে ফেলা হয়েছে। সম্পূর্ণঘর গুড়িয়ে দেওয়ার পর অভিযান শেষ হবে। 



12413,28230
গোদাগাড়ীতে মাদক ব্যবসায়ীর গুলিবিদ্ধ লাশ উদ্ধার
অন্যান্য
প্রকাশ : ১৩ ফেব্রুয়ারি ২০১৯, ০০:০০
গোদাগাড়ী (রাজশাহী) সংবাদদাতামঙ্গলবার সকালে গোদাগাড়ীতে এক মাদক ব্যবসায়ীর গুলিবিদ্ধ লাশ উদ্ধার করেছে পুলিশ। নিহত মাদক ব্যবসায়ী মতিউর রহমান মতি(৪০) গোদাগাড়ী পৌর এলাকার মাদারপুর রেলবাজার খেয়া ঘাট এলাকার মৃত সৈয়দ আলীর ছেলে।গোদাগাড়ী মডেল থানার ওসি জাহাঙ্গীর আলম বলেন, মতির শরীরের বিভিন্ন স্থানে গুলিসহ আঘাতের চিহ্ন রয়েছে। সে থানা পুলিশের তালিকাভুক্ত মাদক ব্যবসায়ী। এ ব্যাপারে থানায় মামলা দায়ের হয়েছে। 



12414,28231
অবৈধভাবে সাগর পাড়ি দেওয়ার প্রস্তুতিকালে ছয় রোহিঙ্গা আটক
অন্যান্য
প্রকাশ : ১৩ ফেব্রুয়ারি ২০১৯, ০০:০০
পাঁচ দালাল আটকটেকনাফ (কক্সবাজার) সংবাদদাতাকক্সবাজারের টেকনাফে বিজিবি জওয়ানেরা পৃথক অভিযান চালিয়ে অবৈধভাবে সাগরপথে মালয়েশিয়া যাওয়ার পথে ৬ জন রোহিঙ্গা নাগরিক উদ্ধার এবং নৌকাসহ সন্দেহভাজন ৫ জন দালালকে আটক করেছে।জানা যায়, মঙ্গলবার ভোর ৬টার দিকে গোপন সংবাদের ভিত্তিতে টেকনাফ ২ বিজিবি ব্যাটালিয়নের খুরেরমুখ অস্থায়ী চেকপোস্টের একটি টহল দল এবং ব্যাটালিয়ন সদরের একটি টহল দল মহেশখালীয়া পাড়া ও মাঠ পাড়ায় পৃথক অভিযানে বের হয়। মহেশখালীয়া পাড়া ঘাটে নৌকায় উঠার সময় বিজিবি জওয়ানেরা ঘেরাও করে ১ জন দালাল ও ৪ জন পুরুষ রোহিঙ্গাকে নৌকাসহ জব্দ করে মাঝিকে আটক করে। অপর টহল দল মাঠপাড়ায় অভিযান চালিয়ে মোঃ মুন্নার বাড়িতে অভিযান চালিয়ে মুন্নাসহ ৩ জন দালাল ও  ২ জন মহিলা রোহিঙ্গা নাগরিককে আটক করেছে।মানব পাচারে সংশ্লিষ্ট দালালেরা হচ্ছে—টেকনাফ সদরের মহেশখালীয়া পাড়ার মোঃ মনির, মোঃ নুরুল আবছার, শাহপরীর দ্বীপ মিস্ত্রী পাড়ার মোঃ ইউনুস, দক্ষিণ পাড়ার মোঃ আমিন, মাঠ পাড়ার মোঃ মুন্না।আটক মানব পাচারকারী দালালদের বিরুদ্ধে আইনি পদক্ষেপ গ্রহণ শেষে টেকনাফ থানায় হস্তান্তর এবং আটক রোহিঙ্গাদের স্ব-স্ব ক্যাম্পে প্রেরণ করা হয়েছে। 



12415,28232
সংবাদ সংক্ষেপ
অন্যান্য
প্রকাশ : ১৩ ফেব্রুয়ারি ২০১৯, ০০:০০
বাঞ্ছারামপুরে শুদ্ধসুরে জাতীয় সংগীতপরিবেশন প্রতিযোগিতাবাঞ্ছারামপুর (ব্রাহ্মণবাড়িয়া) সংবাদদাতা ব্রাহ্মণবাড়িয়া জেলার বাঞ্ছারামপুরে গতকাল মঙ্গলবার অনুষ্ঠিত হয়  শুদ্ধসুরে জাতীয় সংগীত পরিবেশন প্রতিযোগিতা। উপজেলা প্রশাসনের আয়োজনে আন্তঃইউনিয়ন প্রতিযোগিতায় উপজেলার হাইস্কুল, মাদ্রাসা ও কলেজ পর্যায়ের ৩৭টি শিক্ষা প্রতিষ্ঠান অংশগ্রহণ করে। প্রতিযোগিতা শেষে বিজয়ীদের মধ্যে পুরস্কার বিতরণ করেন উপজেলা নির্বাহী কর্মকর্তা মোহাম্মদ শরীফুল ইসলাম। এ সময় উপস্থিত ছিলেন, উপজেলা ভাইস চেয়ারম্যান মিন্টু রঞ্জন সাহা, মাধ্যমিক শিক্ষা কর্মকর্তা আবু তৌহিদ, বিভিন্ন শিক্ষা প্রতিষ্ঠানের ছাত্রছাত্রী ও শিক্ষক প্রতিনিধিবৃন্দ।তিতাসে শুদ্ধভাবে জাতীয় সংগীত পরিবেশন প্রতিযোগিতাতিতাস (কুমিল্লা) সংবাদদাতা তিতাসের বিভিন্ন শিক্ষা প্রতিষ্ঠানের শিক্ষার্থীদের শুদ্ধভাবে জাতীয় সংগীত পরিবেশন প্রতিযোগিতা মঙ্গলবার অনুষ্ঠিত হয়। উপজেলা নির্বাহী অফিসার মোছাঃ রাশেদা আক্তারের সভাপতিত্বে এতে উপস্থিত ছিলেন, উপজেলা স্বাস্থ্য ও পরিবার পরিকল্পনা কর্মকর্তা ডাঃ নজরুল ইসলাম, প্রাণিসম্পদ কর্মকর্তা ডাঃ মোঃ আঃ মান্নান মিয়া, কৃষি কর্মকর্তা মোঃ কামরুল হাসান মিতু, মাধ্যমিক শিক্ষা কর্মকর্তা মোসাঃ আনোয়ারা চৌধুরী, শিক্ষা কর্মকর্তা আবদুল আউয়াল, সমাজসেবা কর্মকর্তা আল আমিন, পল্লী বিমোচন কর্মকর্তা মোঃ ইউনুস মিয়া প্রমুখ। প্রতিযোগিতায় কলেজ পর্যায়ে ইঞ্জিনিয়ার হারুনুর রশিদ গালর্স কলেজ প্রথম, মেহনাজ হোসেন মীম আদর্শ সরকারি কলেজ দ্বিতীয়, মাদ্রাসা পর্যায়ে মঙ্গলকান্দি ইসলামিয়া ফাজিল মাদ্রাসা প্রথম এবং স্কুল পর্যায়ে গাজীপুর খান সরকারি স্কুল এন্ড কলেজ প্রথম, মাছিমপুর আর আর ইনিস্টিটিউশন দ্বিতীয় ও যৌথভাবে জগতপুর সাধনা উচ্চ বিদ্যালয়, বাতাকান্দি উচ্চ বিদ্যালয় ও কেশবপুর বালিকা উচ্চ বিদ্যালয় তৃতীয় স্থান অর্জন করে।নরসিংদীতে চিকিত্সা অনুদান প্রদাননরসিংদী প্রতিনিধি বেসরকারি সংস্থা আশার সামাজিক কার্যক্রমের অংশ হিসেবে মঙ্গলবার সদস্য চিকিত্সা সহায়তা ও মৃত্যুপরবর্তী বিশেষ সহায়তা প্রদান অনুষ্ঠিত হয়। এ সময় সিনিয়র ডিস্ট্রিক্ট ম্যানেজার সমীরণ চন্দ্র রায়ের সভাপতিত্বে প্রধান অতিথি হিসেবে নরসিংদী জেলার সিভিল সার্জন ডা. মো. হেলাল উদ্দিন উপস্থিত থেকে চিকিত্সা অনুদানের চেক হস্তান্তর করেন। এতে বিশেষ অতিথি ছিলেন, ডা. মো. ইব্রাহীম টিটন, উপজেলা স্বাস্থ্য ও পরিবার পরিকল্পনা কর্মকর্তা, নরসিংদী সদর ও আশা-ঢাকা বিভাগীয় কার্যালয়ের এডিশনাল ডিভিশনাল ম্যানেজার মো. জসিম উদ্দীন ।সরাইলে শুদ্ধসুরে জাতীয়সংগীত প্রতিযোগিতাসরাইল (ব্রাহ্মণবাড়িয়া) সংবাদদাতা  শুদ্ধসুরে জাতীয় সংগীত চর্চাকে অনুপ্রাণিত করার লক্ষ্যে ব্রাহ্মণবাড়িয়ার সরাইল উপজেলা পর্যায়ে জাতীয় সংগীত পরিবেশন প্রতিযোগিতা অনুষ্ঠিত হয়। উপজেলা প্রশাসনের উদ্যোগে গতকাল মঙ্গলবার অনুষ্ঠিত প্রতিযোগিতায় উপজেলার প্রাথমিক, মাধ্যমিক ও উচ্চমাধ্যমিক পর্যায়ের ২০টি শিক্ষা প্রতিষ্ঠানের দুই শতাধিক শিক্ষার্থী অংশ নেয়। প্রতিযোগিতায় উচ্চ মাধ্যমিক পর্য়ায়ে প্রথম হয়েছে সরাইল সরকারি কলেজ, মাধ্যমিক পর্যায়ে প্রথম হয়েছে সরাইল পাইলট বালিকা উচ্চবিদ্যালয় আর প্রাথমিক পর্যায়ে প্রথম হয়েছে চুন্টা সরকারি প্রাথমিক বিদ্যালয়। পরে বিজয়ীদের মাঝে পুরস্কার বিতরণ করা হয়। এ উপলক্ষে গতকাল মঙ্গলবার সভায় সভাপতিত্ব করেন ইউএনও এ এস এম মোসা। এতে উপস্থিত ছিলেন, সরাইল সরকারি কলেজের অধ্যক্ষ মৃধা আহমাদুল কামাল, ত্রিতাল সংগীত নিকেতনের অধ্যক্ষ সঞ্জীব কুমার দেবনাথ, উপজেলা মাধ্যমিক শিক্ষা কর্মকর্তা সহিদ খালিদ জামিল খান, উপজেলা প্রাথমিক শিক্ষা কর্মকর্তা আবদুল আজিজ, উপজেলা প্রকৌশলী এমদাদুল হক, হোসেন প্রমুখ।ডামুড্যায় আন্তর্জাতিক মাতৃভাষাদিবসের প্রস্তুতি সভাডামুড্যা (শরীয়তপুর) সংবাদদাতা মঙ্গলবার ডামুড্যা উপজেলা প্রশাসনের উদ্যোগে ২১ ফেব্রুয়ারি আন্তর্জাতিক মাতৃভাষা দিবস উপলক্ষে প্রস্তুতি সভা অনুষ্ঠিত হয়। উপজেলা নির্বাহী অফিসার দিলরুবা শারমিনের সভাপতিত্বে এতে প্রধান অতিথি ছিলেন উপজেলা পরিষদের চেয়ারম্যান আলমগীর হোসেন মাঝি। বিশেষ অতিথি ছিলেন, ডামুড্যা উপজেলা আওয়ামী লীগের সভাপতি আলহাজ মাস্টার কামাল উদ্দিন আহম্মেদ, উপজেলা ভাইস চেয়ারম্যান মোঃ উজ্জ্বল সিকদার, মহিল ভাইস চেয়ারম্যান রেহানা আক্তার, উপজেলা প্রকৌশলী এস.এম ইবনে মিজান, সহকারী মাধ্যমিক উপজেলা শিক্ষা অফিসার মোঃ গিয়াস উদ্দিন, উপজেলা সমাজসেবা কর্মকর্তা ওবায়েদুর রহমান, উপজেলা ভারপ্রাপ্ত খাদ্য কর্মকর্তা মোঃ কামরুল ইসলামসহ প্রথামিক ও মাধ্যমিক বিদ্যালয়ের শিক্ষকগণ।   



12416,28233
কর্মসংস্থানের অভাব, দক্ষ কর্মীরও অভাব
অন্যান্য
প্রকাশ : ১৩ ফেব্রুয়ারি ২০১৯, ০০:০০
বেকারত্বে এশিয়ায় প্রথম অবস্থানে রহিয়াছে পাকিস্তান, দ্বিতীয় বাংলাদেশ। আইএলও’র সর্বশেষ প্রতিবেদন বলিতেছে, দেশে উচ্চশিক্ষিত বেকারের হার প্রায় ১১ ভাগ, যাহা এশিয়া ও প্রশান্ত মহাসাগরীয় অঞ্চলে দ্বিতীয় সর্বোচ্চ। ২০০২ হইতে ২০১৭ সাল পর্যন্ত বাংলাদেশ পরিসংখ্যান ব্যুরোর (বিবিএস) সর্বশেষ চারটি শ্রমশক্তি জরিপ পর্যালোচনা করিলে দেখা যায়, গত ১৫ বত্সরে ১ কোটি ৪৫ লক্ষ লোক কাজ পাইয়াছেন। এখনও প্রায় ১ কোটি লোক বেকার বা ছদ্মবেকার। তদুপরি, প্রতিবত্সর ২০-২২ লক্ষ মানুষ কাজের খোঁজে শ্রমবাজারে ঢুকিতেছেন। বিবিএসের সর্বশেষ শ্রমশক্তি জরিপ অনুযায়ী, ২০১৭ সালে সমগ্র দেশে ৬ কোটি ৩৫ লক্ষ কর্মক্ষম (১৫-৬৫ বত্সর বয়সী) মানুষ ছিলেন। তাহার মধ্যে ২৭ লক্ষ ছিলেন বেকার। সেইসঙ্গে কর্মক্ষম ছদ্মবেকারের সংখ্যাও প্রায় ৬৬ লাখ। অপেক্ষাকৃত তরুণ ছদ্মবেকারেরা পছন্দমতো কাজ না পাইয়া টিউশনি, রাইড শেয়ারিং, বিক্রয়কর্মী, কল সেন্টারে কর্মীসহ বিভিন্ন ধরনের খণ্ডকালীন কাজ করিতেছেন।অন্যদিকে, শিল্পোদ্যোক্তারা উপযুক্ত দক্ষ কর্মীর আকালের কথা বলিতেছেন। যেমন তৈরি পোশাক, নির্মাণ, চামড়াজাত, কৃষি প্রক্রিয়াজাতকরণ ইত্যাদি নয়টি খাতে আগামী তিন বত্সরের মধ্যে ৬৫ লক্ষ দক্ষ শ্রমশক্তি দরকার হইবে। অর্থনীতির পরিসর বৃদ্ধির সঙ্গে সঙ্গে দক্ষ লোকের ঘাটতি বাড়িতেছে। বাংলাদেশের বিভিন্ন বহুজাতিক কোম্পানি, গার্মেন্টস, ঔষধ কোম্পানি কিংবা অন্যান্য প্রতিষ্ঠানে বর্তমানে কাজ করিতেছেন অনেক বিদেশি নাগরিক। বাংলাদেশের ব্যবসায়ীরা বলিতেছেন, বিদেশি কর্মীদের মাধ্যমে দেশ হইতে প্রতিবত্সর বড় অঙ্কের অর্থ বিদেশে চলিয়া যাইতেছে। তাহাদের মতে, দক্ষ জনশক্তির অভাবেই বাংলাদেশ কোটি কোটি ডলার হারাইতেছে। অথচ, বর্তমানে দেশে বিভিন্ন সরকারি-বেসরকারি বিশ্ববিদ্যালয় হইতে প্রতিবত্সর ডিগ্রি নিয়া বাহির হইতেছে লক্ষ লক্ষ শিক্ষার্থী। এসকল গ্রাজুয়েটের পেশাগত দক্ষতার অভাবের পাশাপাশি ভাষাগত দক্ষতারও অভাব রহিয়াছে। বিশেষত ইংরেজি ভাষায় দক্ষতা, পেশাগত নৈপুণ্য এবং কারিগরি শিক্ষার অভাব প্রকট।এই বাস্তবতায় দাঁড়াইয়া, আগামী পাঁচ বত্সরে দেড় কোটি মানুষের কর্মসংস্থানের প্রতিশ্রুতি দিয়াছে নূতন সরকার। সরকার দেশের বিশাল তরুণ জনগোষ্ঠীকে বেকারত্বের অভিশাপ হইতে মুক্তির স্বপ্ন দেখাইতেছে। এই প্রতিশ্রুতি বাস্তবায়ন করিতে হইলে প্রতিবত্সর চার গুণেরও বেশি কাজের সুযোগ সৃষ্টি করিতে হইবে। উদ্যোক্তা ও অর্থনীতিবিদেরা এই লক্ষ্যার্জনের ক্ষেত্রে কিছু চ্যালেঞ্জের কথা বলিতেছেন; তন্মধ্যে শিক্ষিত ও স্বল্পশিক্ষিত জনগোষ্ঠীর জন্য উপযুক্ত কর্মসৃজন, সেই কাজের উপযোগী মানবসম্পদ তৈরি করা এবং বাজারমুখী শিক্ষায় বিনিয়োগ বৃদ্ধি অন্যতম। দেশের রেজিস্টার্ড কোম্পানিগুলিতে আগামী পাঁচ বত্সরে কী ধরনের কত লোক লাগিবে, তাহা লইয়া সমীক্ষা করা এবং সেই অনুযায়ী শিক্ষাপ্রতিষ্ঠানগুলিকে জনবল তৈরিতে উত্সাহিত করা প্রয়োজন। প্রবাসেও বিপুল কর্মসংস্থানের সুযোগ আছে। গত বত্সর ১০ লক্ষ লোক বিদেশে কাজ করিতে গিয়াছেন। বিদেশে নিরাপদ কর্মপরিবেশ নিশ্চিতকরণের পাশাপাশি প্রয়োজনীয় সমীক্ষা করাও দরকার। ২০৩০ সালের মধ্যে দেশজুড়িয়া ১০০টি অর্থনৈতিক অঞ্চল গঠনের উদ্যোগ নেওয়া হইয়াছে। বাংলাদেশ বিনিয়োগ উন্নয়ন কর্তৃপক্ষ (বিডা) বলিতেছে, এই সকল অর্থনৈতিক অঞ্চলে প্রায় ১ কোটি লোক চাকরি পাইবেন। চলতি বত্সরে চারটি অর্থনৈতিক অঞ্চল বিনিয়োগের জন্য প্রস্তুত হইতেছে। প্রায় সকল জেলায় কারিগরি শিক্ষাপ্রতিষ্ঠান তৈরি করা হইয়াছে। এখন উপজেলা পর্যায়ে কারিগরি শিক্ষাপ্রতিষ্ঠান তৈরির উদ্যোগ নেওয়া হইতেছে। উদ্বেগের বিষয় হইল, আমাদের বিশ্ববিদ্যালয়গুলিতে যে ডিগ্রি দেওয়া হইতেছে সেগুলির বেশিরভাগই আমাদের ইন্ডাস্ট্রিকে ফোকাস করিয়া দেওয়া হইতেছে না। ফলে যেইরকম গ্রাজুয়েট দরকার তাহা পাওয়া যাইতেছে না। দেশের বিজ্ঞজনেরাও বলিতেছেন, আমাদের শিক্ষার গুণগত মান ক্রমেই নিচের দিকে নামিতেছে। ফলে, কর্মসংস্থানের বিষয়টি বিবেচনায় নিয়া পুরা শিক্ষাব্যবস্থার ব্যাপক সংস্কার অত্যাবশ্যক হইয়া উঠিয়াছে।  



12417,28234
বাতির নিচের অন্ধকার দূর হইবে কবে?
অন্যান্য
প্রকাশ : ১৩ ফেব্রুয়ারি ২০১৯, ০০:০০
টাঙ্গাইলের নাগরপুর উপজেলার গোবিন্দপুর সরকারি প্রাথমিক বিদ্যালয় ভবনটি নদীগর্ভে বিলীন হইয়া গিয়াছে ২০১৭ সালে। তখন হইতে খোলা আকাশের নিচেই চলিতেছে শিক্ষার্থীদের পাঠদান। অন্য সকল ভোগান্তি তো আছেই, তদুপরি ঝড়-বৃষ্টি ও রৌদ্রের বিড়ম্বনায় যখনতখন স্কুল ছুটি দিতে বাধ্য হন শিক্ষকরা। শিক্ষার্থীদের পাশাপাশি অভিভাবকদেরও দুর্ভাবনার অন্ত নাই। সন্তানদের লইয়া কী করিবেন তাহার কোনো দিশা পাইতেছেন না তাহারা। শিক্ষার উপযুক্ত পরিবেশ না থাকায় শিক্ষার্থীরা স্কুলবিমুখ হইয়া পড়িতেছে। কমিতেছে শিক্ষার্থীর সংখ্যা। বিদ্যালয়ের ভারপ্রাপ্ত প্রধান শিক্ষক আজম আলী বলিয়াছেন, বর্ষা মৌসুমের আগেই ভবন নির্মাণ করা না গেলে পাঠদান অব্যাহত রাখা কঠিন হইয়া পড়িবে। উপজেলা প্রাথমিক শিক্ষা কর্মকর্তা বিদ্যালয়টি পরিদর্শন করিয়াছেন। স্থানীয় সংসদ সদস্যও বিষয়টি জানেন। খুব একটা ভিন্ন নহে জয়পুরহাটের কালাই ও পাঁচবিবি উপজেলার অন্তত ৩০টি সরকারি প্রাথমিক বিদ্যালয়ের চিত্রও। উপজেলার পুর-কালিতলা থুপসারা, সড়াইল, একডালা, মূলগ্রাম, বেগুনগ্রাম, কাথাইল- গোপিনাথপুর, গঙ্গাদাসপুর ও শিব-সমুদ্রসহ প্রায় সর্বত্রই সরকারি প্রাথমিক বিদ্যালয়গুলিতে শ্রেণিকক্ষ ও শৌচাগারের অভাবসহ নানা সমস্যায় ব্যাহত হইতেছে স্বাভাবিক শিক্ষা কার্যক্রম। এই তালিকা আরও দীর্ঘ করা যাইবে অনায়াসে। প্রাথমিক বিদ্যালয় ভবনগুলির জরাজীর্ণ দশা লইয়া আমরা আগেও অনেক সম্পাদকীয় লিখিয়াছি। কিন্তু বাতির নিচের এই অন্ধকার দূরীভূত হয় নাই অদ্যাবধি।ইহাকে বাতির নিচের অন্ধকার ছাড়া আর কীই-বা বলা যায়! গত এক দশকে বাংলাদেশ শুধু যে বিশ্ববাসীর বিস্ময়ের কারণ হইয়া দাঁড়াইয়াছে তাহাই নহে, সমগ্র দেশজুড়িয়া চলিতেছে অভূতপূর্ব এক উন্নয়নযজ্ঞ— যাহা চর্মচক্ষেই দৃশ্যমান। নিজস্ব অর্থায়নে বাস্তবায়িত হইতেছে পদ্মা সেতুর মতো মেগা প্রকল্প। সকল অর্থেই সারা দেশ যেখানে উন্নয়নের আলোয় উদ্ভাসিত, সেখানে সর্বপ্রকার উন্নয়নের ভিত্তি বলিয়া বিবেচিত প্রাথমিক শিক্ষাপরিবেশের এই হতশ্রীদশা মানিয়া লওয়া বাস্তবিকই খুব কঠিন। সরকারের সর্বোচ্চ নীতিনির্ধারক মহলের যে এই ব্যাপারে সদিচ্ছার কোনো অভাব নাই, তাহার ভূরি ভূরি প্রমাণ রহিয়াছে। টানা একদশক ধরিয়া বত্সরের প্রথম দিনই বিনামূল্যে পাঠ্যবই পাইতেছে লক্ষ লক্ষ শিক্ষার্থী। পাশাপাশি অবকাঠামো খাতে ব্যয় হইতেছে বিপুল অঙ্কের অর্থ। প্রসঙ্গত উল্লেখ্য যে, ২০৩০ সালের মধ্যে টেকসই উন্নয়ন লক্ষ্যমাত্রা (এসডিজি-৪) বাস্তবায়নে মানসম্মত শিক্ষা নিশ্চিত করিতে হইবে সরকারকে। শিক্ষা মন্ত্রণালয় এ জন্য দুইটি বিষয়কে সর্বাধিক গুরুত্ব প্রদান করিতেছে। প্রথমত, দক্ষ শিক্ষক নিয়োগ ও শিক্ষকদের যথাযথ প্রশিক্ষণ নিশ্চিত করা। দ্বিতীয়ত, প্রতিটি শিক্ষাপ্রতিষ্ঠানে আধুনিক অবকাঠামো নিশ্চিত করা। সেই অনুযায়ী ২০২১ সালের মধ্যে ১৩ হাজার মাধ্যমিক বিদ্যালয়, কলেজ ও মাদ্রাসায় নূতন ভবন নির্মাণ করার লক্ষ্যমাত্রা নির্ধারণ করা হইয়াছে। শিক্ষা মন্ত্রণালয়ের উন্নয়ন ও অগ্রগতি সম্পর্কিত সর্বশেষ এক প্রতিবেদনে বলা হইয়াছে, গত এক দশকে হাতে নেওয়া হইয়াছে প্রায় ২৪ হাজার শিক্ষাপ্রতিষ্ঠানের ভবন নির্মাণকাজ। তন্মধ্যে ১১ সহস্রাধিক শিক্ষাপ্রতিষ্ঠানের ভবন নির্মাণকাজ সম্পন্ন হইয়াছে। তাহা সত্ত্বেও প্রাথমিক বিদ্যালয় ভবনগুলির এই করুণদশা কেন— সেই প্রশ্ন উঠিতেই পারে। স্থানীয় জনপ্রতিনিধিরা কোনোভাবেই ইহার দায় এড়াইতে পারিবেন বলিয়া মনে হয় না।



12418,28235
মোবাইল কোর্ট:আইনের শাসনের শক্তি
অন্যান্য
প্রকাশ : ১৩ ফেব্রুয়ারি ২০১৯, ০০:০০
যুক্তরাষ্ট্রে ধর্ষণের এক মামলায় মি. ডারহামকে ২০ বছরের কারাদণ্ড দেওয়া হয়। অভিযোগ ছিল, এ মামলায় জুরিরা যথেষ্ট মনোযোগ দেননি। ঘটনাস্থলে আসামি ছিল, এমন প্রমাণ নেই। আদালতে ১৯ জন সাক্ষী শপথ নিয়ে বলেছিলেন, মি. ডারহাম একটি ক্রীড়া অনুষ্ঠানে তাদের সঙ্গে উপস্থিত ছিলেন। কিন্তু বিচারকগণ এসব সাক্ষীকে ‘ভুয়া ও সাজানো’ বলে প্রত্যাখ্যান করেছিলেন। পরে ডিএনএ পরীক্ষার পর আসামি খালাস পায়। ফৌজদারি বিচার ব্যবস্থায় এমন অজস্র গলদ আছে। ১৯৯১ সনের ১৮ ফেব্রুয়ারি চট্টগ্রামের জেলা ও দায়রা জজ লাপাত্তা হয়ে যাওয়া ৩ আসামির বিরুদ্ধে ওয়ারেন্ট ইস্যুর জন্য সিএমএম’কে নির্দেশ দিয়েছিলেন। ১১ বছর পর এ নির্দেশ মামলার নথিপত্রসহ পৌঁছে ‘সিএমএম’-এর কাছে। একই ভবনের উপরে আর নিচে ছিল এ দুটি আদালত। এ এক অদ্ভুত রহস্য! এসব বাস্তবতায় যুক্তরাষ্ট্রের সিনিয়র বিচারপতি লর্ড উল্ফ (Lord Woolf)  বিচার ব্যবস্থার সংকট হিসেবে চিহ্নিত করেছেন ‘বিলম্ব’ এবং ‘ব্যয়’-কে, যে কারণে তিনি বিকল্প উপায়ে মামলা নিষ্পত্তির উপর গুরুত্ব দিয়েছিলেন।এ সমাজে অপরাধের অন্তর্নিহিত স্বরূপ কতটা আমরা উদ্ঘাটন করতে পারি? আমাদের চিন্তা ও মনন মানবীয় আবেগ ও প্রবৃত্তি দ্বারা প্রভাবিত। রাষ্ট্র ও সমাজ ব্যবস্থার নিয়ত পরিবর্তনশীলতার ধারায় যুক্ত হয় নতুন সমাজ ব্যবস্থা, অর্থনৈতিক ব্যবস্থা, শাসন ব্যবস্থা এবং বিচার ব্যবস্থা। তারই আলোকে ক্রিমিনাল জাস্টিস সিস্টেমে (Criminal Justice System) মোবাইল কোর্ট ব্যাপকভাবে সমাদৃত বিচার কার্যক্রম। যেখানে অপরাধ, সেখানেই বিচার। মানুষের দ্বারে দ্বারে পৌঁছে যাওয়া বিচার, অর্থাত্ চোখের সামনে ঘটে যাওয়া অপরাধের প্রকাশ্য বিচার। এটিই মোবাইল কোর্টের রূপরেখা। ১৯৫০ সালে মাদ্রাজ হাইকোর্ট যার প্রবক্তা। Trial at the place of occurrence, না দেখা অপরাধ এবং বাস্তবে দেখা অপরাধ, এ দু’য়ের মাঝে রয়েছে বিশাল তফাত্। বাস্তবে যা দেখা হয়নি, তার বিচারে প্রয়োজন বিশ্বাসযোগ্য সাক্ষ্য প্রমাণ। বাস্তবতা হলো, বিচার আদালত বিচার দিতে ইচ্ছুক, কিন্তু আদালতে বাদী বা সাক্ষী নেই, তারিখ পড়ছে বার বার, সমন বা ওয়ারেন্ট দিয়েও সাক্ষী আনা যাচ্ছে না, আবার আদালতে এসে ঘটনার সময়কার স্মৃতি ভুলে দুর্বল সাক্ষ্য দেওয়া হচ্ছে, এমনকি প্রত্যক্ষদর্শী সাক্ষীরাও মুখ খুলছে না। এছাড়া আছে অজ্ঞাতনামা আসামি, তদন্ত কর্মকর্তাদের গাফিলতি ও ত্রুটি, অভিযোগনামায় সত্য গোপনের চেষ্টা, পারিপার্শ্বিক প্রমাণ মুছে ফেলা। দৃষ্টান্তস্বরূপ, ২০১০ সালে পরিবেশ অধিদপ্তরের দায়ের করা এক মামলার এখনো চার্জশিট উপস্থাপন হয়নি। একটি মামলায় ৫৩ বার তারিখ পড়েছে, অথচ আদালতে প্রসিকিউশন অনুপস্থিত। বছর গড়িয়ে যায়, অপরাধীও অদৃশ্য বালিয়াড়িতে হারিয়ে যায়। বারমুডা ট্রায়াংগেলের রহস্যময় ট্র্যাপের মতো এভাবে হারিয়ে যায় বহু সাক্ষ্যপ্রমাণ, ফলে বিচার অনিষ্পন্ন রয়ে যায়।ব্রিটিশ পূর্ব উপমহাদেশের মুসলিম ফৌজদারি বিচার ব্যবস্থায় দেশের কোথাও ডাকাতি, দস্যুতা বা খুনের মতো গুরুতর অপরাধ ঘটলে তাত্ক্ষণিক জেলা কাজী সার্কিট অধিবেশন বসিয়ে অকুস্থলে সাক্ষ্য প্রমাণ নিয়ে বিচার করতেন। আমাদের ফৌজদারী কার্যবিধির ৩৫২ ধারা আদালতকে তার অধিক্ষেত্রের যেকোনো স্থানে বসে বিচার করার এখতিয়ার দিয়েছে। বিচার উপেক্ষা বা বিলম্বিত বিচারের সংস্কৃতি সৃষ্টি করে অপরাধের ক্রমবৃদ্ধি। এসব প্রেক্ষাপটে সরকারি সম্পদ, জনস্বাস্থ্য এবং পরিবেশ কেন্দ্রীক অপরাধ দমনে মোবাইল কোর্ট অনন্য শক্তি। মোবাইল কোর্টের হাতে প্রকাশ্যে অপরাধীর দৃশ্যমান শাস্তির ইতিবাচক প্রভাব পড়ে আইনের শাসনের সূচকে। মোবাইল কোর্টের সেতু বেয়ে বিএসটিআই, পিডিবি, বিআরটিএ, ওয়াসা, ডিপিডিসি, রাজউক, বন্দর, তিতাস গ্যাস, পরিবেশ অধিদপ্তরসহ বহু প্রতিষ্ঠানের সক্ষমতা বৃদ্ধি পেয়েছে। এ বাস্তবতায় দেশের উচ্চ আদালত খাদ্য ও সড়ক নিরাপত্তা, পরিবেশ ও নদ-নদী রক্ষাসহ জনস্বার্থ সংশ্লিষ্ট জনগুরুত্বপূর্ণ বহু বিষয়ে নির্বাহী বিভাগকে যে নির্দেশনা দিচ্ছেন, তার সফল বাস্তবায়নে নিরন্তর কাজ করছেন নির্বাহী ম্যাজিস্ট্রেটরা।আইন-শৃঙ্খলা বাহিনী, প্রসিকিউশন, সংস্থার প্রতিনিধি বা বিশেষজ্ঞদের উপস্থিতিতে যৌক্তিক প্রমাণসহ গভীর অনুসন্ধানী চোখ ও মন নিয়ে মোবাইল কোর্টের ম্যাজিস্ট্রেটকে বিচার কাজ করতে হয়। অপরাধকে সামনে রেখেই অপরাধীর স্বীকারোক্তি, তাই অপরাধ ঘটিয়ে মোবাইল কোর্টের সামনে মিথ্যা বলার বা মামলার মোড় ঘুরিয়ে দেবার সুযোগ নেই। নির্দোষ ব্যক্তি ভুলক্রমে মোবাইল কোর্টে দণ্ডিত হলেও উচ্চ আদালত থেকে অবধারিতভাবে মুক্তি পাবেন। এমনকি ন্যায়বিচারের প্রশ্নে ডিএম/এডিএম আদালত থেকেও জামিনে মুক্তি পাবেন। নির্বাহী ম্যাজিস্ট্রেটদের আদেশের বিরুদ্ধে জেলা ম্যাজিস্ট্রেটের কাছে আপীল, এরপর বিজ্ঞ দায়রা জজের কাছে রিভিশন, সর্বশেষে আছে সাংবিধানিক অধিকার হিসেবে রিট দায়ের। সুতরাং মোবাইল কোর্টের আদেশ বা রায় অপরিবর্তনীয় নয়।নির্বাহী ম্যাজিস্ট্রেটরা খাদ্যে ভেজাল, বাল্যবিয়ে, ইভটিজিং, ভূমি দস্যুতা, পরিবেশ দূষণ, হাসপাতালে অপচিকিত্সা, সিন্ডিকেট ব্যবসা, অবৈধ ভবন নির্মাণ, মানহীন পণ্য উত্পাদন, গ্যাস ও বিদ্যুত্ চুরি, অবৈধ ইটভাটা, নদ-নদী দখল, মাদক সেবন ও ব্যবসা, নিষিদ্ধ ইলিশ শিকারসহ অগণিত অপরাধের বিরুদ্ধে নিরন্তর অভিযান চালিয়ে যাচ্ছেন। কত নিষ্ঠায়, ত্যাগে ও শ্রমে মানুষের কষ্ট লাঘব এবং রাষ্ট্রের অর্থনৈতিক ক্ষতি রোধ করছেন মোবাইল কোর্ট, তার হিসাব অপরিমেয়। মোবাইল কোর্টে এমন কিছু প্রভাবশালী অপরাধী ধরা পড়ে, যারা তাত্ক্ষণিক জামিন চাইলেও পায় না। কারাগারে পাঠালেই চূর্ণ হয় এসব অপরাধীর স্পর্ধা। জেল-জরিমানা যত স্বল্পই হোক, মোবাইল কোর্টের অভিঘাত পড়ে নাগরিক জীবনে, প্রতিষ্ঠানে, সমাজে, অর্থনীতিতে। তবে শুধু দণ্ড প্রদানে দায়িত্ব শেষ হয়ে যায় না। মোবাইল কোর্টের বৈপ্লবিক ভূমিকায় অপরাধ থেকে সমাজকে পরিত্রাণ দেওয়া সম্ভব, যেকোনো প্রতিষ্ঠানকে সুশাসনের উচ্চ মাত্রিকতায় প্রতিষ্ঠিত করা সম্ভব। চট্টগ্রাম বন্দর, পরিবেশ অধিদপ্তর ও বিদ্যুত্ সেক্টরে মোবাইল কোর্টের সাফল্য তার উজ্জ্বল প্রমাণ।নাগরিকদের মধ্যে শানিত হচ্ছে আইন মান্যতার চেতনা, সেটিও মোবাইল কোর্টের সার্থকতা। প্রতিটি মোবাইল কোর্টই আইনের ক্যাম্পেইন। এতে ভোক্তা অধিকার, নাগরিক অধিকার সম্পর্কে মানুষ সচেতন হচ্ছে। খাদ্যে ভেজালের অনেক অজানা তথ্য জাতির সামনে উপস্থাপন করেছে মোবাইল কোর্ট। তাই পরিবেশ দূষণ ও খাদ্যে ভেজালের বেদনা ও যন্ত্রণায় দগ্ধ মানুষ মোবাইল কোর্টের নিরবচ্ছিন্ন অভিযান চায়, এর ছন্দপতন হলে জ্যামিতিক হারে বাড়ে অপরাধ।ফৌজদারি অপরাধে ১১০টি আইনের আওতায় বিচার করছেন নির্বাহী ম্যাজিস্ট্রেটরা। তাঁদের সঠিক পথ নির্দেশনা ও অনুপ্রেরণা দিলে অসাধারণ সাফল্য আসবে। অকাট্যভাবে প্রমাণিত অপরাধে জড়িতদের মোবাইল কোর্টে দণ্ডের পর বিচারের পরবর্তী ধাপে দণ্ডাজ্ঞা বহাল না থাকলে মোবাইল কোর্টের চেতনা অর্থহীন হয়ে যাবে। তবে জরিমানার চাইতে কারাদণ্ডের প্রভাব বেশি। কারাদণ্ডের যে গ্লানি, তা সঞ্চারিত হয়ে সামাজিকভাবে শিক্ষণীয় হচ্ছে। সুতরাং বড় মাত্রার অপরাধ সন্দেহাতীতভাবে প্রমাণিত হলে কারাদণ্ড প্রদান অবশ্যই যুক্তিযুক্ত। দণ্ড প্রদানের ক্ষমতা বা এখতিয়ার নেই, তফসিলবহির্ভূত এমন অপরাধ কিন্তু বিচারিক আদালতে যাচ্ছে। শুধু ২০১৩ থেকে ২০১৮ সনের পরিসংখ্যান মতে, মোবাইল কোর্টে ৬ লাখ ৩৫ হাজার মামলা নিষ্পত্তি হয়েছে, জরিমানা আদায় হয়েছে ২০৯ কোটি টাকা। এ বিপুল সংখ্যক অপরাধের মামলা বিচার বিভাগের উপর এক বাড়তি চাপ হতে পারত। মন্ত্রিপরিষদ বিভাগের প্রতি পরামর্শ থাকল, মাসে কতটি মোবাইল কোর্ট হলো, কত জরিমানা হলো, তার সংখ্যাগত মূল্যায়ন নয়। মানদণ্ডের ভিত্তি হতে হবে ম্যাজিষ্টেটদের বিচারিক মান।গ্রিক দার্শনিক এরিস্টটল রাষ্ট্র পরিচালনার সফলতার জন্য ত্রিমাত্রিক ক্ষমতা বিভাজনের কথা বলেছিলেন: Public Assembly, Magistrate এবং Judiciary. এখানে Magistrate নির্বাহী শাসনের প্রতীক। ফরাসি দার্শনিক মন্টেস্কু তাঁর বিখ্যাত The Spirit of Laws বইয়ে Theory of Separation of powers সম্পর্কে বলেছেন: Each power should be checked & balanced. যুক্তরাষ্ট্রের সুপ্রিম কোর্ট ফেডারেল Judicial System-এ সর্বোচ্চ আপিল আদালত, যা’ যুক্তরাষ্ট্রের Constitution, Federal Legislation এবং Treaties এর ব্যাখ্যা প্রদান করে। এখানে বলা হয়েছে, "Legislative Makes the Law, Executive Enforces the Law & Judicial Interprets the Law." কিন্তু কোনো বিচার কাজেই কোনো বিভাগ সর্বশক্তিমান নয়। প্রত্যেকের ক্ষমতা ও এখতিয়ার সংবিধান ও আইন দ্বারা নিয়ন্ত্রিত, স্বকীয়তা ও স্বাতন্ত্র্যে যার যার অবস্থানে সবাই বিচারক, কিন্তু প্রত্যেকে একে অন্যের পরিপূরক। তবে সবার ঊর্ধ্বে আছেন সর্বময় ক্ষমতার অধিকারী মহান আল্লাহ্। এ দৃঢ় বিশ্বাস বিচারিক জ্ঞান ও প্রজ্ঞার শক্তিশালী আধার। প্রধান বিচারপতির পদ অলঙ্কৃত করার পর মরহুম বিচারপতি মইনুর রেজা চৌধুরী বলেছিলেন, “সততা ও যোগ্যতার অভাব ঘটলে কোনো নীতি-ব্যবস্থাই শেষ পর্যন্ত সুফল আনতে পারে না, তা যতই উত্তম হোক্ না কেন।” সুতরাং ন্যায়বিচার এবং সততা ও যোগ্যতা এক সূত্রে গাঁথা। আসুন, মোবাইল কোর্টের অভিযাত্রায় আইন শৃঙ্খলা বাহিনী, সিভিল সোসাইটি, সরকারি প্রতিষ্ঠান এবং নাগরিকরা একাত্ম হই। আইন না মানার সংস্কৃতির বিরুদ্ধে মোবাইল কোর্ট শক্তিশালী অস্ত্র। এর যথার্থ প্রয়োগে সম্ভব সমাজের অবক্ষয় দূর করা।n লেখক: মহাপরিচালক, দুর্নীতি দমন কমিশন 



12419,28236
ফাগুনের এই প্রথম প্রহরে
অন্যান্য
প্রকাশ : ১৩ ফেব্রুয়ারি ২০১৯, ০০:০০
কবি সুভাষ মুখোপাধ্যায় যতই বলুন, ফুল ফুটুক না ফুটুক আজ বসন্ত, তাতে কিন্তু আমাদের বসন্তের আদৌ কিছু এসে যায় না। কারণ সে এবার সত্যি সত্যি ফেঁসে গেছে। বাবা-মা জোর করে তাদের পছন্দের পাত্রীটির সঙ্গে তার বিয়ে ঠিক করেছে। বসন্ত আমার বন্ধু, প্রাচ্যের অক্সফোর্ডখ্যাত ঢাকা বিশ্ববিদ্যালয় থেকে রসায়নে মাস্টার্স সুসম্পন্ন করেছেই শুধু নয়, প্রথম শ্রেণিতে সদর্পে উত্তীর্ণও হয়েছে। কিন্তু তাতে কী! সম্পর্কের রসায়নে বরাবরই সে বড্ড কাঁচা। তাই ঋতুরাজ বসন্ত দুয়ারে তো কী হয়েছে! আমার বন্ধু শ্রীমান বসন্ত সোমের জন্য ঋতুরাজ কিন্তু কোনো রঙই ছড়াতে পারেনি। বরং ফাগুনের এই প্রথম প্রহরে আগুনরঙা শাড়ি পরিহিতা সুন্দরী সুবেশা তরুণীকুল দেখে ব্যাকুল চেয়ে থাকে আমাদের বসন্ত সোম।সে যাক গে, বসন্ত এলে আসলে কী হয়! মনে রঙ লাগে, নাকি প্রকৃতিতে! রোমান্টিক কবি উইলিয়াম ওয়ার্ডসওয়ার্থ অবশ্য মনে করতেন, প্রকৃতি ও মন একে অপরের পরিপূরক। যার মন ভালো নেই সে প্রকৃতির সান্নিধ্য পেলে তাতে উচ্ছ্বসিত হয়ে উঠবে। আবার যার মনে রঙ লেগেছে সে যা দেখে তাই ভালো লাগে। বিরান মরুভূমি কিংবা পত্রপুষ্পহীন গাছের মাঝেও সে প্রাণের খোঁজ পায়। অর্থাত্ মনোজগতের সৌন্দর্যের ছোঁয়ায় মাধুর্যময় হয়ে ওঠে এধার ওধার চারিধার— নিসর্গ ও পারিপার্শ্ব। প্রায় একই রকমভাবে রবি ঠাকুর বলেছেন: অন্তর বাজে তো যন্ত্র বাজে। যার অন্তরে ছন্দ নেই, প্রাণ নেই, তিনি যত ভালো বাজনাই শিখুন না কেন, তার হাতে যন্ত্র কিন্তু ঠিকঠাক বাজবে না, বড় জোর ব্যথা পেয়ে কেঁদে উঠতে পারে। মানে আমি বলতে চাইছি, বসন্ত এসেছে আসুক, তাতে কোনো ক্ষতি নেই। চারদিকে শিমুল-পলাশ দেদার হাসছে হাসুক, তাতেই বা কী এসে যায়! যদি না তোমার হূদয়মন্দিরে কেউ আলতো কড়া নেড়ে মিহিস্বরে বলে, এই যে আমি। তোমার খুব কাছে, হাত বাড়ালেই যাকে ছোঁয়া যায়।গুরুগম্ভীর গৌরচন্দ্রিকা হলো, চলুন এবার আসল কথায় আসা যাক। নগরে নিসর্গ বলে একটা কথা পত্র-পত্রিকার বদৌলতে আমরা প্রায়শ শুনে থাকি। বিশেষ করে বর্ষার আগমনী গানে আর মাঘী শীতের শেষে ফাগুনের গোড়াপত্তনে বেচারা নিসর্গকে নিয়ে বড্ড বেশি টানাহ্যাঁচড়া চলে। বসন্তের সাথে তারুণ্যের একরকম যোগসূত্র আছে, তাই অন্য ঋতুর তুলনায় বসন্তকে নিয়ে আমাদের মাতামাতি বেশি। জীবনেও যে কিনা হলুদ পাঞ্জাবি পরেনি, বসন্তদিনের শুরুতে তারও শখ হয় একটু রঙচঙে বেশবাস ধারণের।বসন্তের সাথে নবজাগরণের কিন্তু এক বিশেষ সম্বন্ধ রয়েছে। ফাগুন মানে বর্ণালী, ফাগুনের রঙে মিশে থাকে জীবন ও তারুণ্যের ছবি। এইজন্যই বুঝি ইংরেজ কবি পার্সি বিসি শেলি লিখেছেন: ইফ উইন্টার কামস, ক্যান স্প্রিং বি ফার বিহাইন্ড! অর্থাত্ ঋতুরাজ বসন্ত এখানে আস্থা ও আশাবাদের প্রতীক। কবি শেলি বসন্ত ঋতুর মাধ্যমে স্বতঃস্ফূর্ততাকেই পারসোনিফাই করেছেন। আমরা সকলে ফাগুনের রঙে সুশোভিত হতে চাই, কিন্তু শীতের তীব্রতা কেউ চাই না। অথচ একটু ভেবে দেখুন, শীতের পরে বসন্ত আসে বলেই কিন্তু ফাগুন আমাদের কাছে এত বেশি প্রার্থিত। গ্রীষ্মের প্রচণ্ড দাবদাহে মাঠঘাট ফেটে যখন চৌচির হয়, জনজীবন হয়ে ওঠে ওষ্ঠাগত, তখনই কেবল শ্রাবণধারা আমাদের মনে ও মননে বারিসিঞ্চন করে। আমরাও শুচিস্নানে পবিত্র হয়ে উঠি।আবার শুরুতে ফিরে যাই। আমাদের বন্ধু বসন্ত সোম, যে কিনা চৈতি হাওয়ায় আমূল ভিজবে বলে তৈরি হচ্ছিল, কিন্তু মায়ের অনুরোধ ফেলা কি যায়! বেচারা বসন্ত বড্ড বেকায়দায় ফেঁসে গেল। তার চোখে শিমুল-পলাশ কিন্তু লাল নয়, ফ্যাকাসে বিবর্ণ। কারণ ওর মনে যে রঙ নেই! নগরে নিসর্গ তাকে স্পর্শ করেনি। তার হাতে যন্ত্রানুষঙ্গ বেসুরো বাজে, কারণ তার হূদয়শাখে বসন্তের কোকিল দোলা দেয় না। কিন্তু তাতে কী! প্রকৃতির কিছু রকমফের হয়! হয় বৈকি! আমরা যদি নিসর্গের মনে আঁচড় কাটি, তাহলে সেও কিন্তু আমাদের থেকে মুখ ফিরিয়ে নেবে। নেবেই। তাই আসুন, ফাগুনের এই প্রথম প্রহরে আমরা এই শপথ নিই যে, নিসর্গ, আমরাও তোমার সঙ্গে আছি। তোমার রঙে মিশে আছি।n  লেখক :কথা-সাহিত্যিক  



12420,28237
জনপ্রিয় হয়ে উঠছে মাশরুম চাষ
অন্যান্য
প্রকাশ : ১৩ ফেব্রুয়ারি ২০১৯, ০০:০০
কৃষিআবুল কাসেম ভূইয়াস্বাস্থ্যের জন্য খুবই উপকারী মাশরুমের চাহিদা আমাদের দেশে দিনদিন বৃদ্ধি পাচ্ছে। মাশরুম সম্পর্কে আগে আমাদের দেশের লোকদের তেমন ধারণা ছিল না। পত্র-পত্রিকায় মাশরুমের উপকারিতা সম্পর্কে অবগত হওয়ার পর এদেশের মানুষের কাছে মাশরুমের চাহিদা বৃদ্ধি পায়। অনেকেই মাশরুম চাষ সম্পর্কে প্রশিক্ষণ নিয়ে মাশরুম চাষে এগিয়ে আসে। বর্তমানে সারা দেশে বাণিজ্যিকভাবে মাশরুম চাষ হচ্ছে। শিক্ষিত তরুণ যুবকরা মাশরুম চাষে এগিয়ে আসছে। মাশরুম বেশ লাভজনক ব্যবসা, কম পুঁজিতে অধিক লাভ করা যায়। দেশের চায়নিজ রেষ্টুরেন্টগুলো তার বড় ক্রেতা।মাশরুম ছত্রাক জাতীয় উদ্ভিদ। মাছ, মাংস, সবজির সঙ্গে খাওয়া যায়। মাশরুমের অনেক উপকারিতা রয়েছে। বিদেশে মাশরুম ওষুধ টনিক এবং খাদ্য হিসেবে পরিচিত। জাইকার সহযোগিতায় সর্বপ্রথম ঢাকার মিরপুরে বাংলাদেশ কৃষি সমপ্রসারণ বিভাগের উদ্যোগে এদেশে মাশরুম চাষের উদ্যোগ নেওয়া হয়। আশির দশকের শেষের দিকে সাভারে বাণিজ্যিক ভিত্তিতে মাশরুম চাষ করা হয়। পরে দেশের শিক্ষিত তরুণ যুবকদের মাশরুম চাষের ব্যাপক প্রশিক্ষণের ব্যবস্থা নেওয়া হয়।মাশরুম চাষ খুবই সহজ। বেকার তরুণ যুবক গৃহবধূরা এব্যাপারে এগিয়ে আসতে পারেন। দশ থেকে পনেরো হাজার টাকা বিনিয়োগ করে মাসে তিন/চার হাজার টাকা আয় করা যেতে পারে মাশরুম চাষ করে। আমাদের দেশে বিভিন্ন প্রজাতির মাশরুম চাষ করা হচ্ছে। আমাদের দেশে ঝিনুক মাশরুম এবং খড় মাশরুম বেশি উত্পাদিত হয়ে থাকে। মাশরুম চাষের জন্য বেশি জায়গার প্রয়োজন হয় না। নির্দিষ্ট তাপমাত্রায় ছায়াযুক্ত আর্দ্র স্থানে মাশরুম চাষ করা হয়। প্রাপ্ত তথ্য থেকে জানা যায়, আমাদের দেশে প্রোটিনসমৃদ্ধ খাবার মাশরুম আমদানির জন্য প্রতি বছর ব্যয় হয় ৮৫ থেকে ৯০ কোটি টাকা। ব্যাপক ভিত্তিতে মাশরুম চাষ করলে প্রতি বছর প্রচুর পরিমাণে বৈদেশিক মুদ্রা বাঁচানো যাবে। বাংলাদেশে বিভিন্ন পাঁচতারা হোটেলসহ চায়নিজ রেষ্টুরেন্টগুলো থাইল্যান্ড, কোরিয়া, চীন, অস্ট্রেলিয়া থেকে ব্যাপক পরিমাণে মাশরুম আমদানি করে থাকে। দেশে ব্যাপকভিত্তিতে মাশরুম চাষ করলে মাশরুম আমদানি বন্ধ হবে।দেশে বিকাশমান পোল্ট্রি এবং ডেইরি শিল্পের মতো মাশরুম চাষের ব্যাপারে সরকারকে সহযোগিতার হাত প্রসারিত করতে হবে। ব্যাপক ভিত্তিতে মাশরুম চাষের ব্যাপারে শিক্ষিত বেকার তরুণ, যুবকদের প্রশিক্ষণের ব্যবস্থা করতে হবে। গ্রামের দরিদ্র নারীদেরও মাশরুম চাষের আওতায় আনতে হবে। আমাদের জাতীয় অর্থনীতিতে মাশরুম চাষ বিশেষ অবদান রাখতে পারে।n লেখক : বীমা কর্মকর্তা   



12421,28238
সুন্দরবন দিবস রাষ্ট্রীয়ভাবে পালিত হোক
অন্যান্য
প্রকাশ : ১৩ ফেব্রুয়ারি ২০১৯, ০০:০০
সুন্দরবন মায়ের মতন। বিশ্ব ভালোবাসা দিবসে সুন্দরবনকে ভালোবাসুন। এই প্রতিপাদ্যের মধ্য দিয়ে খুলনা ও সুন্দরবন সংলগ্ন জেলার উপজেলাগুলোতে ১৪ ফেব্রুয়ারি আঞ্চলিকভাবে সুন্দরবন দিবস পালিত হচ্ছে। ২০০১ সাল থেকে প্রতিবছর দিবসটি পালন করা হয়।উপকূল অঞ্চলে মানুষের জীবন প্রবাহের সঙ্গে সুন্দরবন আবর্তিত। এই অর্থে সুন্দরবনের ভালো-মন্দ এ অঞ্চলের মানুষকে নাড়া দেয়। সুন্দরবন প্রাকৃতিক দুর্যোগ যেমন ঘূর্ণিঘড়, জলোচ্ছাস থেকে উপকূলীয় জনপদকে আগলে রেখেছে ও রক্ষা করছে প্রাকৃতিক ভারসাম্য। এ কথা সত্য যে, সুন্দরবন না থাকলে সিডরের প্রচণ্ডতায় উপকূলীয় অঞ্চল প্রাণহীন এক বিরান ভূমিতে পরিণত হতো। সুন্দরবন এলাকার মানুষের বেঁচে থাকার স্বার্থে সুন্দরবনকে বাঁচিয়ে রাখতে হবে। সুন্দরবন বিশেজ্ঞরা ও সুন্দরবনপ্রেমীদের জোরালো দাবি রাষ্ট্রীয়ভাবে সুন্দরবন দিবস পালিত  হোক। এ কোনো আবেগ নয়, বাস্তবতায় অত্যন্ত যৌক্তিক। এ অঞ্চলের মানুষের অর্থনৈতিক উন্নয়ন এবং পরিবেশ সংরক্ষণে বন গুরুত্বপূর্ণ অবদান রেখে চলেছে।পর্যটকদের সুন্দরবন সম্পর্কে ধারণা দেওয়া ও সুন্দরবন ভ্রমণে উত্সাহিত করার লক্ষ্যে ২০০১ সালে খুলনায় তথ্য ও শিক্ষা কেন্দ্র খোলা হয়। তাই এই বনের জীববৈচিত্র্যকে সংরক্ষণের জন্য এখনই প্রয়োজন সকল মানুষের ঐক্যবদ্ধ প্রয়াস। তাহলে প্রকৃতিপ্রেমীদের পদচারণায় মুখরিত হবে সুন্দরবন। বিকশিত হবে পরিবেশবান্ধব পর্যটনশিল্প। এতে একদিকে যেমন সুন্দরবন বিশ্বসেরা সম্পদ হিসাবে পরিচিতি হবে, তেমনি এ বনের সুরক্ষার কাজ হবে শক্তিশালী। দেশি-বিদেশি পর্যটকদের আগমন বাড়বে ও দেশের রাজস্ব আয় বাড়বে। উপকূলের অবহেলিত জনপদে প্রাণচাঞ্চল্য এবং অর্থনৈতিক কর্মকাণ্ড ব্যাপকভাবে বৃদ্ধি পাবে। তাই সরকারিভাবে সুন্দরবন দিবস পালিত হলে সুন্দরবনের গুরুত্ব আরো বাড়বে। আর সেইসঙ্গে সুন্দরবন সুরক্ষায় সচেতন হবে সকলে। এ ব্যাপারে সরকারের দৃষ্টি আকর্ষণ করছি।প্রকাশ ঘোষ বিধান, পাইকগাছা, খুলনা  



12422,28239
বাংলাবিরোধী ‘খাজা নাজিমুদ্দিন’ নামযুক্ত লাইব্রেরিটির নাম বদলানো হোক
অন্যান্য
প্রকাশ : ১৩ ফেব্রুয়ারি ২০১৯, ০০:০০
অবিভক্ত বাংলার মুখ্য মন্ত্রী খাজা নাজিমুদ্দিন ছিলেন বাঙালি। কিন্তু বাংলা জানতেন না। বাংলায় কথা বলতে পারতেন না। শুধু তাই নয়। মনোগতভাবেই তিনি ছিলেন বাংলাবিরোধী। যখন জিন্নাহ ঘোষণা দিয়েছিলেন, পাকিস্তানের রাষ্ট্রভাষা হবে উর্দু, আর বাংলার দামাল ছেলেরা ‘নো নো’ বলে এর প্রতিবাদ জানিয়েছিল, তখন নাজিমুদ্দিন জিন্নাহর পক্ষে ছিলেন। যখন উর্দুকে পাকিস্তানের রাষ্ট্রভাষা করার চক্রান্তের বিরুদ্ধে সারা দেশে আন্দোলন চলছে, রফিক-সালাম-বরকত-জব্বারদের রক্তে রাজপথ রঞ্জিত হচ্ছে তখনও খাজা নাজিমুদ্দিন ছিলেন বাংলা ভাষার বিরুদ্ধে। তিনি বাংলার বিরুদ্ধে অবস্থান নিয়ে বলেছিলেন, জনগণ উর্দুই চায়! এই রকম একজন বির্তকিত ও বাংলা বিদ্বেষী রাজনীতিকের নামে দিনাজপুর জেলার একটি ঐতিহ্যবাহী পাঠাগারের নাম ‘খাজা নাজিমুদ্দিন মুসলিম হল ও পাবলিক লাইব্রেরি’! বিষয়টি অবাক করার মতোই। লজ্জারও। লাইব্রেরির নামটি আশ্চর্যজনকভাবে টিকে আছে ৮১ বছর ধরে। আশ্চর্যজনক বলছি কারণ মহান মুক্তিযুদ্ধে ৩০ লাখ জীবনের বিনিময়ে অর্জিত স্বাধীনতার পর এই নাম টিকে থাকার কথা ছিল না। কিন্তু এখনো টিকে আছে! কেন? আমার দুর্ভাগ্য যে, আমি এখন এই পাঠাগার পরিচালনা কমিটির একজন সদস্য। আমার প্রশ্ন, বাংলা ভাষা বিরোধী একজন মানুষের নামে, যাঁর কি না এই পাঠাগার সৃষ্টির পেছনে কোনো অবদান নেই, কেন, কী কারণে এই পাঠাগারের নাম তাঁর নামে থাকবে?  আজহারুল আজাদ জুয়েল, পাটুয়াপাড়া, দিনাজপুর



12423,28240
ভোক্তা অধিকার
অন্যান্য
প্রকাশ : ১৩ ফেব্রুয়ারি ২০১৯, ০০:০০
প্যাকেটজাত প্রতিটি পণ্যর গায়ে এমআরপি [ম্যাক্সিমাম রিটেইল প্রাইজ] মুদ্রিত থাকে। বাংলা শব্দ সর্বোচ্চ খুচরা মূল্য। এতে মূল্য সংযোজন করসহ থাকে। এমআরপি হচ্ছে মূল্যর শেষ অবস্থান। একজন বিক্রেতা যাতে এই দামের বাইরে যেতে না পারেন। বিক্রেতার জন্য দাম বলার সর্বোচ্চ খুচরা মূল্য লিপিবদ্ধ হচ্ছে এমআরপি। বিক্রেতা যেমন এমআরপি টপকাতে পারে না। এখানে ক্রেতারও কথা বলার জায়গা আছে। মানে দামাদামি করার। এমআরপি মূল্য ক্রেতার জন্য অবশ্যই নির্ধারিত মূল্য নয়। একটা মূল্যর শেষ সীমানা মাত্র। তাই ক্রেতা যদি কোনো পণ্য এমআরপিতে দেওয়া মূল্যই পুরোটা পরিশোধ করে, তাহলে ক্রেতাই ঠকবে। জিতবে বিক্রেতা। এখানেই ভোক্তা অধিকারের বিষয়টা আসে।আমাদের প্রতিবেশী রাষ্ট্র ভারতে রাজ্য সরকার থেকে প্রিন্ট ও ইলেক্ট্রনিক্স মিডিয়ায় ভোক্তা অধিকার নিয়ে সচেতনতামূলক প্রচারণার প্রচলন চোখে পড়ে। ভারতীয়রা এ বিষয়ে  দারুণ সচেতনও বটে। কোনোকিছু কেনাকাটা করতে গেলে তারা কথা বলে দাম কমিয়ে নেয়। তাদের বিক্রেতারাও বিষয়টি ভালোভাবে জানে বলে ক্রেতা বিক্রেতায় সমন্বয় থাকে।আমাদের দেশে প্যাকেটজাত পণ্য ক্রয়ে প্যাকেটের গায়ে মুদ্রিত এমআরপির সর্বোচ্চ মূল্যটাই বলে বিক্রেতা। অধিকাংশ ক্রেতাই আর কিছু না বলে পুরো মূল্য পরিশোধ করেন। অধিকাংশ ক্রেতার মধ্যেই ভুল ধারণা রয়েছে যে গায়ে লেখা দামই শেষ দাম। এই সুযোগটা নিচ্ছে বিক্রেতারা, তারাও মনে করে দাম তো লেখাই আছে কম নেব কেন। প্যাকেটজাত পণ্যের এমআরপি নিয়ে ভোক্তা অধিকার চর্চা প্রচলিত নয় বলে, এটা যে দামাদামি করা আইন সম্মত অধিকার সে বিষয়টি প্রসারিত হয়নি। এমআরপি বিক্রেতার জন্য শেষ মূল্যসীমা মাত্র। ক্রেতা মূল্য  নিচে নামাতে পারবে, দরাদরি চলতে পারে। এই ভোক্তা অধিকার আইন আমাদের দেশেও আছে। তার প্রচলনটা সেই রকম না থাকায় স্বয়ং ভোক্তাও জানেন না তাঁর অধিকারটা কী? বিক্রেতাও জানেন না আরো বিষয় আছে, ভোক্তা অধিকার মূল্য লিপিবদ্ধই শেষ নয় ।এই অবস্থায় কোনো সচেতন ক্রেতা যদি ভোক্তা অধিকারের কথা মাথায় রেখে, প্যাকেটজাত পণ্য ক্রয়ে দামাদামি করে এতে বিক্রেতারা এই ধরনের ক্রেতাকে পছন্দ করেন না। এই ধরনের ক্রেতা, বিক্রেতাদের মাঝে বাজে ধারণার জন্ম দেয়। আর বিক্রেতাও এই অপ্রচলিত সমাজে ভোক্তা অধিকার পেতে গিয়ে উলুবনে মুক্তা ছিটানোর মতো পরিস্থিতিতে পড়েন শুধু। অধিকার তো পানই না। ভোক্তা অধিকার সচেতনতার বিষয়ে পার্শ্ববর্তী দেশ ভারত আমাদের জন্য অনুসরণীয় হতে পারে। আশা করি বিষয়টি ঊর্ধ্বতন কর্তারা ভেবে দেখবেন।মির্জা আবু হেনা কায়সার টিপু, উত্তরা, ঢাকা



12424,28241
রংপুরের স্যাটালাইট ক্লিনিকের কর্মীরা বেতন ও বোনাস পাচ্ছেন না
অন্যান্য
প্রকাশ : ১৩ ফেব্রুয়ারি ২০১৯, ০০:০০
১৯৯৬ সালে শহরবাসীর প্রাথমিক স্বাস্থ্যের কথা চিন্তা করে স্থানীয় সরকার মন্ত্রণালয় ‘আরবান প্রাইমারি হেলথ কেয়ার প্রকল্প’ গ্রহণ করে। যা ২০০০ সাল থেকে নগর স্বাস্থ্যকেন্দ্র নগর মাতৃসদন-এর মাধ্যমে নগর এলাকার সকল অসহায়, হতদরিদ্র বস্তিবাসী ও নিম্ন আয়ের মানুষকে বিনামূল্যে স্বাস্থ্যসেবা ও সাধারণ আয়ের মানুষকে স্বল্পমূল্যে গুণগত মানের স্বাস্থ্যসেবা দিয়ে আসছে। বর্তমানে ১০টি সিটি করপোরেশন ও ৪টি পৌরসভার ২৫টি কর্ম-এলাকায় ২৫টি সম্প্রসারিত স্বাস্থ্যসেবা কেন্দ্র ও ১১২টি প্রাথমিক স্বাস্থ্যসেবা কেন্দ্রে ২২৪টি স্যাটালাইট ক্লিনিক স্বাস্থ্যসেবা দিয়ে চলেছে। রংপুর সিটি করপোরেশনেও ১টি নগর মাতৃসদন ও ৩টি নগর স্বাস্থ্যকেন্দ্র ২৪টি স্যাটালাইট ক্লিনিকের মাধ্যমে স্বাস্থ্যসেবা কার্যক্রম পরিচালিত হচ্ছে। এর সঙ্গে জড়িত প্রায় ৮৬ জন কর্মচারী। রংপুরের এই প্রকল্পটি ‘খুলনা মুক্তিসেবা সংস্থা’ (কেএমএসএস) নামে একটি বেসরকারি সংস্থা চালায়। আমরা এই প্রকল্পের কর্মীরা রোদ-ঝড়-বৃষ্টি মাথায় নিয়ে মানুষের দোরগোড়ায় স্বাস্থ্যসেবা পৌঁছে দিচ্ছি। মাতৃমৃত্যু ও শিশুমৃত্যুর হার হ্রাসে আমাদের ভূমিকা রয়েছে। বর্তমানে আমরা দীর্ঘ প্রায় ১৫ মাস ধরে বেতনভাতা না পেয়ে মানবেতর জীবন যাপন করছি। রংপুরের আরবান কর্মীরা বেশিরভাগই দারিদ্র্যসীমার নিচে বাস করে এবং এই চাকরিটাই অনেকের একমাত্র অবলম্বন। ১৬ জন বিধবা কর্মী আছেন। গত দুই ঈদ ও দুর্গাপূজায় আমরা বেতন পাইনি। জানতে পেরেছি, খুলনা মুক্তিসেবা সংস্থার অনিয়মের কারণে আমাদের বেতনভাতা বন্ধ রয়েছে। এর কারণ বোধগম্য নয়। আবার মরার উপরে খাঁড়ার ঘা হয়ে দাঁড়িয়েছে যে, পরবর্তী ফেজে আরবান কর্মীদের বেতনভাতা নাকি কমিয়ে আনা হবে। এই সংবাদটি আরবান-কর্মীদের মধ্যে আতঙ্কের সৃষ্টি করেছে। আমাদের বিভিন্ন সময়ে চাকরিচ্যুত করার হুমকি দেওয়া হয়। এ কারণে সাধারণ মানুষ তাদের স্বাভাবিক স্বাস্থ্যসেবা থেকে বহুলাংশে বঞ্চিত হচ্ছে।রংপুর ছাড়া অন্য কর্ম-এলাকাগুলোতে ১০ মাসের বেতন এবং দুই ঈদ ও পূজার বোনাস বকেয়া আছে। উলে­খ্য, গত ১১-৯-২০১৮ তারিখে একনেক বৈঠকে মাননীয় প্রধানমন্ত্রী এগারো শ ছত্রিশ কোটি টাকা অনুমোদন দেওয়ার পরও আমাদের বেতনভাতা না-পাওয়া অত্যন্ত দুঃখজনক। কিছু অসাধু ব্যক্তির কারণে আমাদের বেতনভাতা প্রদানে কালক্ষেপণ করা হচ্ছে। এ অবস্থায়, প্রকল্পটি স্থানীয় সরকার মন্ত্রণালয় থেকে স্বাস্থ্য মন্ত্রণালয়ে হস্তান্তর করে কমিউনিটি ক্লিনিকের মতো সংশি­ষ্ট জেলার সিভিল সার্জনের মাধ্যমে পরিচালনার ব্যবস্থা নিয়ে এই প্রকল্পের স্বাস্থ্যসেবা প্রদান কার্যক্রম আরো গতিশীল করার জন্য বিনীত অনুরোধ করছি।মো. রাশেদুল ইসলামনিউ জুম্মা পাড়া, রংপুর



12425,28242
কুষ্টিয়া মেডিক্যালের ছাদ থেকে শুরু হোক দুর্নীতির বিরুদ্ধে অভিযান
অন্যান্য
প্রকাশ : ১৩ ফেব্রুয়ারি ২০১৯, ০০:০০
প্রকাশ, দুর্নীতির ভারে ধসে পড়ল কুষ্টিয়া মেডিক্যালের ছাদ। আর বিলম্ব নয়—যারা টেন্ডারের মাধ্যমে এ কাজটি পেয়েছিল এবং যারা কাজ দেখে সন্তুষ্ট হয়েছিল তাদের কাছ থেকে দ্রুত অর্থ আদায় করা হোক। টেন্ডারে যে প্রতিষ্ঠানটি কাজ পেয়েছিল তাদেরকে কালো তালিকাভুক্ত করে আইনের হাতে সোপর্দ করা হোক। দ্রুত এ ব্যবস্থা নেওয়া হলে আমরা মনে করব—দেশে দুর্নীতির বিরুদ্ধে সংশ্লি­ষ্ট বিভাগ সোচ্চার হয়ে উঠেছে।লিয়াকত হোসেন খোকন রূপনগর, ঢাকা 



12426,28243
শিক্ষাসফর হোক ঐতিহাসিক স্থানে!
অন্যান্য
প্রকাশ : ১৩ ফেব্রুয়ারি ২০১৯, ০০:০০
শিক্ষাসফর ছাত্রজীবনের অন্যতম একটা অধ্যায়। বই পড়ে যে সব বিষয়ে জ্ঞান অর্জন করা যায় না, শিক্ষাসফরের সঙ্গে বাস্তব জ্ঞানের সংমিশ্রণে সেইসব বিষয়ে পরিপূর্ণ ধারণা পাওয়া যায়। শিক্ষাসফর একজন শিক্ষার্থীর শিক্ষাজীবনকে আনন্দময় ও পরিপূর্ণ করে তোলে। অথচ অনেক স্কুলে নানান অজুহাতে শিক্ষাসফর করা হয় না। আবার যেসব স্কুলে শিক্ষাসফর করা হয়, তার বেশিরভাগগুলোতেই রূপ নেয় বনভোজনে। এতে সফরের আসল উদ্দেশ্য থেকেই বঞ্চিত হয় শিক্ষার্থীরা। গ্রামের স্কুলগুলোর ক্ষেত্রে এটা সবচেয়ে বেশি হয়। গ্রামের ছেলেমেয়েরা জন্ম থেকেই খেলতে খেলতে পরিচিত হয় গাছপালা, ফুল-ফল, পাখি আর চারদিকের প্রকৃতির সঙ্গে। অথচ সেই সব ছাত্রছাত্রীকেই বার বার একই স্থানে প্রকৃতির মাঝে কোনো বন বা পাহাড়ে শিক্ষাসফরের নামে বনভোজনে নেওয়া হয়। প্রকৃতিতে বড় হওয়া সে সব শিক্ষার্থী প্রকৃতি দেখে তেমনটা আনন্দ পায় না আবার ইতিহাস, ঐতিহ্য  ও বিজ্ঞানের তথ্যগুলো জানা থেকে বঞ্চিত থাকে। ইতিহাস সমপর্কে সঠিক জ্ঞান অর্জনের জন্য, আধুনিক জীবন সমপর্কে জানার জন্য, উচ্চশিক্ষা সমপর্কে উত্সাহিত হওয়ার জন্য ঐতিহাসিক স্থান গুলোতে শিক্ষাসফর করার কোনো বিকল্প নেই। এক্ষেত্রে আহসান মঞ্জিল, সোনারগাঁ, মহাস্থানগড়, বলধা গার্ডেন, কেন্দ্রীয় শহীদ মিনার, জাতীয় স্মৃতিসৌধ, ভাসানী নভোথিয়েটার, বোটানিক্যাল গার্ডেন, জাতীয় জাদুঘর, জাতীয় সংসদ ভবন, ঢাকা বিশ্ববিদ্যালয়, বিমান জাদুঘর হতে পারে শিক্ষার্থীদের জন্য শিক্ষনীয় ও দর্শনীয় জায়গা। ফেব্রুয়ারি মাসের শুরুর দিকে বইমেলাও হতে পারে গ্রামের শিক্ষার্থীদের জন্য অন্যতম শিক্ষণীয় জায়গা। এজন্য বারবার একই স্থানে পিকনিক করে শিক্ষা সফরের প্রতি ছাত্রছাত্রীদের অনাগ্রহী করে তোলার চাইতে ছেলেমেয়েদের বিভিন্ন সময় বিভিন্ন দিকে শিক্ষা সফরে নিয়ে যাওয়া দরকার।তরিকুল ইসলামমধুপুর, টাঙ্গাইল 



12427,28244
বিভাগীয় পর্যায়ে বইমেলা
অন্যান্য
প্রকাশ : ১৩ ফেব্রুয়ারি ২০১৯, ০০:০০
ভাষার মাসে বাংলা একাডেমির বইমেলা সারা দেশের জ্ঞানপিপাসু মানুষের এক প্রতীক্ষিত উত্সব। জ্ঞান অন্বেষণের এ উত্সবে মানুষের আগ্রহ আশাতীতভাবে বৃদ্ধি পাচ্ছে, যার প্রমাণ বাংলা একাডেমির প্রাঙ্গণ ছাড়িয়ে সোহরাওয়ার্দী উদ্যানে বইমেলার কলেবর বৃদ্ধি। বইপ্রেমি মানুষ বইমেলার প্রতীক্ষায় থাকেন নতুন বই হাতে পাওয়ার আশায়। দেশের নানা প্রান্ত থেকে অনেকেই বইমেলায় আসেন। কিন্তু জ্ঞানপিপাসু অনেকেই ঢাকার এই বইমেলায় আসতে পারেন না, তাঁদের হাতে বই পৌঁছতে অনেক দিন লেগে যায়। কিন্তু মেলায় যে উত্সবের  আমেজ এবং একসঙ্গে এত বিশাল সংগ্রহ ভাণ্ডার তা দেশের অধিকাংশ জ্ঞানপিপাসু পান না। তাই অন্তত প্রতিটি বিভাগীয় শহরে এবং পর্যায়ক্রমে জেলাপর্যায়ে বাংলা একাডেমির বইমেলার আদলে বইমেলা আয়োজন করা জ্ঞানপিপাসু মানুষের দাবি হয়ে দাঁড়িয়েছে। তরুণদের মাদকের আগ্রাসী ছোবল থেকে বাঁচাতে এই ধরনের আয়োজন অনেক বড় ভূমিকা রাখবে ও উন্নত জাতি হিসেবে প্রতিষ্ঠিত হতে অবদান রাখবে। তাই সংশ্লি­ষ্ট দায়িত্ববান ব্যক্তি ও প্রতিষ্ঠানকে দেশের সকল বিভাগীয় শহরে প্রাণের বইমেলা আয়োজনের অনুরোধ জানাচ্ছি।ইকবাল হোছাইনত্রিশাল, ময়মনসিংহ  



12428,28245
‘আন্ডারডগ’ তকমায় আপত্তি নেই বাংলাদেশের
অন্যান্য
প্রকাশ : ১৩ ফেব্রুয়ারি ২০১৯, ০০:০০
স্পোর্টস রিপোর্টারআইসিসির ওয়ানডে র্যাংকিংয়ে বাংলাদেশের চেয়ে দুই ধাপ এগিয়ে নিউজিল্যান্ড। সাত নম্বরে থাকা বাংলাদেশের এটি চতুর্থ নিউজিল্যান্ড সফর। চার নম্বরে অবস্থান করা নিউজিল্যান্ডকে তাদের মাটিতে কখনোই হারাতে পারেনি বাংলাদেশ। তবে দেশের মাটিতে ও নিরপেক্ষ ভেন্যুতে ব্ল্যাক ক্যাপসদের বিরুদ্ধে জয়ের স্বাদ পেয়েছে টাইগাররা। সার্বিকভাবে রেকর্ড বলছে, নিউজিল্যান্ডের মাটিতে স্বাগতিকদের বিরুদ্ধে ‘আন্ডারডগ’ হিসেবেই ওয়ানডে সিরিজটা শুরু করতে যাচ্ছে বাংলাদেশ।টাইগারদের হেড কোচ স্টিভ রোডসের অবশ্য এই তকমাতে আপত্তি নেই। আজ নেপিয়ারে সিরিজের প্রথম ওয়ানডেতে নিউজিল্যান্ডের মুখোমুখি হবে বাংলাদেশ। ম্যাকলিন পার্কে ম্যাচ শুরু হবে বাংলাদেশ সময় সকাল ৭টায়।নিজেদের আন্ডারডগ হিসেবেই স্বীকার করে গতকাল ম্যাচ পূর্ব সংবাদ সম্মেলনে রোডস বলেছেন, ‘আন্ডারডগ হয়ে আমাদের খারাপ লাগছে না। আন্ডারডগ হিসেবে আমরা অনেককেই চমকে দিতে পারি। আমার ধারণা, নিউজিল্যান্ডও জানে, আমাদের হারাতে হলে খুব ভালো ক্রিকেট খেলতে হবে।’তবে স্বাগতিকদের বিরুদ্ধে জয় অসম্ভব মনে করেন না বাংলাদেশের হেড কোচ। আবার কাজটাও অনেক কঠিন বলেই উল্লেখ করেছেন তিনি। রোডস বলেছেন, ‘এটা সত্যিই কঠিন কাজ। অধিনায়ক মাশরাফি সংবাদ মাধ্যমে যেমনটি বলেছেন, আমার মনে হয় সে সঠিক বলেছে। এমন নয় যে আমরা জিততে পারব না। আমি মনেকরি সম্প্রতি ওয়ানডে ক্রিকেটে আমরা দারুণ খেলেছি, ওয়েস্ট ইন্ডিজকে কয়েকবার হারিয়েছি আমরা। যদিও নিউজিল্যান্ডে এসে জেতাটা অনেক কঠিন।’চোটের কারণে ওয়ানডে সিরিজে নেই সাকিব আল হাসান। এমনকি গোটা সফরেই তাকে না পাওয়ার সম্ভাবনা আছে। রোডস বলেছেন, সাকিবকে না পাওয়া বড় ক্ষতি। তিনি বলেন, ‘অবশ্যই আমাদের জন্য এটি বড় আঘাত, একজন সাকিব আল হাসান তো বিশ্বেই খুব বেশি একটা নেই। আমাদের জন্য বড় ধাক্কা ওকে না পাওয়া। ওকে ছাড়া খেলা অনেক বড় চ্যালেঞ্জ।’যদিও ওয়ানডেতে দুই দলের শেষ দুটি সাক্ষাতেই জয়ের স্মৃতি রয়েছে বাংলাদেশের দখলে। ২০১৭ সালে আয়ারল্যান্ডে ত্রিদেশীয় সিরিজে ও আইসিসি চ্যাম্পিয়ন্স ট্রফিতে কিউইদের হারিয়েছিল মাশরাফি বিন মুর্তজার দল। যে ম্যাচের স্মৃতি প্রেরণা যোগাচ্ছে টাইগারদের। রোডস বলেছেন, ‘আমাদের অনেকেরই সেই ম্যাচের স্মৃতি আছে। নিউজিল্যান্ডের অনেকেরও আছে। শুধু আমাদের জন্য নয়, ওদের জন্যও আসলে অনুপ্রেরণা হতে পারে। তবে আমাদের দলটির মূল ব্যাপার হলো, এই দল এখন অনেক অভিজ্ঞ। ওয়ানডে ম্যাচ অনেক খেলেছে। বিশ্বকাপকে সামনে রেখে, এই ধরনের টুর্নামেন্টে অভিজ্ঞতা সবসময়ই বড় একটি ব্যাপার।’বাংলাদেশ-নিউজিল্যান্ড প্রথম ওয়ানডেতে বাধা হয়ে দাঁড়াতে পারে সূর্যের আলোক রশ্মি। কারণ নেপিয়ারে সূর্যাস্তের সময় সূর্যের আলোক রশ্মি সরাসরি ব্যাটসম্যানের চোখে গিয়ে পড়ে। সম্প্রতি ভারত এবং নিউজিল্যান্ডের মধ্যকার প্রথম ওয়ানডেতে একই কারণে ৩০ মিনিটের মত খেলা বন্ধ রাখা হয়।বিষয়টি সম্পর্কে অবগত বাংলাদেশ দল। গতকাল রোডস বলেছেন, ‘আমি ম্যাচ রেফারির সঙ্গে কথা বলেছি। এটা হতে পারে। সূর্য যদি অনেক নিচে নেমে আসে, সেটা কয়েক ওভারে সমস্যা তৈরি করতে পারে। তবে এই সমস্যা তো দুই দলেরই হবে। আমাদের আম্পায়ারের সিদ্ধান্ত দেখতে হবে। তবে খুব বেশি দেরি হয়তো হবে না।’প্রাকৃতিক এই সমস্যা ম্যাচে খুব বেশি প্রভাব ফেলবে না বলেই আশা করছেন রোডস।  



12429,28246
ছাড় দেবে না নিউজিল্যান্ড
অন্যান্য
প্রকাশ : ১৩ ফেব্রুয়ারি ২০১৯, ০০:০০
স্পোর্টস রিপোর্টারবিরতিটা খুব বেশি দীর্ঘায়িত হলো না নিউজিল্যান্ড দলের। ভারতের বিপক্ষে সিরিজ শেষ করার তিনদিনের মাথায় আজ আবারো মাঠে নেমে যেতে হচ্ছে কেন উইলিয়ামসনের দলকে। প্রতিপক্ষ পরিবর্তন, ফরম্যাট পরিবর্তন - এসব ব্যাপারগুলোকে অবশ্য খুব একটা মাথায় রাখছে না দলটি।ভারতের বিপক্ষে যেমন সবটুকু উজাড় করে দেওয়ার মানসিকতা ছিল, আজো তার কোনো নড়চড় হবে না বলেই বোঝা গেল কোন গ্যারি স্টিডের কথায়। সর্বশেষ ভারতের বিপক্ষে ৪-১ ব্যবধানে ওয়ানডে সিরিজে হারা দলটির কোচ বলেন, ‘যখন থেকে আমি দলের দায়িত্ব নিয়েছি, তখন থেকেই ওয়ানডে ক্রিকেটের জন্য আমরা একটা নির্দিষ্ট পরিকল্পনাতেই স্থিতিশীল ছিলাম।  ভারতের বিপক্ষেও আমাদের সেই একই পরিকল্পনাই ছিল, হয়তো সেটা কাজে লাগেনি। এবার প্রতিপক্ষ পাল্টে গেলেও আমাদের পরিকল্পনা একই থাকবে।’বাংলাদেশ এর আগে কখনোই নিউজিল্যান্ডের মাটিতে জয় পায়নি। ফলে, বলা যায় নিউজিল্যান্ডের মাটিতে খেলাটাই বাংলাদেশের জন্য সবচেয়ে বড় চ্যালেঞ্জগুলোর একটি। এখানে দু’দলের মধ্যে অনুষ্ঠিত ১০টি ওয়ানডের মধ্যে নিউজিল্যান্ড ১০-০ ব্যবধানে এগিয়ে আছে। এই অবস্থায় প্রতিপক্ষ কোচের একবিন্দুও ছাড় না দেওয়ার মানসিকতা বাংলাদেশ শিবিরে ভীতির সঞ্চার ঘটাতে বাধ্য। তিনি বলেন, ‘আমার কাছে যদি জানতে চান, তাহলে বরাবরই আমি বলে এসেছি যে আমি প্রতিপক্ষ নিয়ে ভাবি না। বরং আমি নিজেদের খেলাটার দিকেই বেশি মনোযোগ দিয়েছি আগে, এবারো তাই দেবো।’ দেশটির শীর্ষস্থানীয় গণমাধ্যম ‘নিউজিল্যান্ড হেরাল্ড’ অবশ্য সিরিজ শুরুর আগে সতর্কই করে দিলো স্বাগতিকদের। তারা লিখেছে: ‘বাংলাদেশের বিপক্ষে নিউজিল্যান্ডের বড় জয়গুলোর অধিকাংশই এসেছে সেই সময় যখন দলটি ছিল অনেক খর্বশক্তির। তবে, এখন বাংলাদেশ দল নিজেদের এমন একটি অবস্থানে নিয়ে গেছে যেখানে দলটি অন্যরা ভয় না পাক, অন্তত সমীহ করতে বাধ্য। কোচ স্টিড যখন প্রতিপক্ষ না ভেবে নিজেদের খেলাটায় মনোযোগ দেওয়ার মন্ত্র পড়লেন, সেই সময়েই বাংলাদেশ দল হয়তো নিউজিল্যান্ডের মাটিতে নিজেদের প্রথম ঐতিহাসিক জয়ের সন্ধানে আছে।’গণমাধ্যমটি মনে করছে যেহেতু আঙুলের ইনজুরির কারণে সিরিজ শুরুর আগেই ছিটকে গেছেন সাকিব আল হাসান, তখন এই সিরিজে বাংলাদেশের জন্য তুরুপের তাস হতে পারেন বাঁ-হাতি পেসার মুস্তাফিজুর রহমান। তারা লিখেছে: ‘বাংলাদেশের সবচেয়ে ভীতিকর বোলার এখন মুস্তাফিজুর রহমান। তিনি সীমিত ওভারের ক্রিকেটে এই মুহূর্তে সবচেয়ে নিখুঁত বোলারদের একজন। ওয়ানডে র্যাংকিয়ের ছয়ে থাকা এই সিমারের বিধ্বংসী সব স্লোয়ার আর কাটারে আছে তুখোড় দক্ষতা। ইকোনমি রেট ৪.৬ আর বোলিং গড় ২০.৬!’



12430,28247
‘সিরিজটা কঠিন হবে’
অন্যান্য
প্রকাশ : ১৩ ফেব্রুয়ারি ২০১৯, ০০:০০
স্পোর্টস রিপোর্টার৫, ১৫, ১৩, ১৪ - ইনজুরির কারণে ছিটকে পড়ার আগে ভারতের বিপক্ষে প্রথম চার ওয়ানডেতে তার স্কোরগুলো ছিল এমন। এটুকু বললেই বোঝা যায় সময়টা ভালো যাচ্ছে না মার্টিন গাপটিলের।যদিও, নেপিয়ারের ম্যাকলিন পার্কে আরেকটি সিরিজের দুয়ারে অবশ্য মার্টিন গাপটিলের চেহারাটা খুব বেশি মনমরা লাগলো না। মাঠে অনুশীলন করছিলেন ৩২ বছর বয়সী ব্যাটসম্যান, স্ট্যান্ডে বসে অপেক্ষায় আছেন টেলিভিশন প্রেজেন্টার স্ত্রী লরা ম্যাকগোল্ডরিক ও ১৪ মাস বয়সী কন্যা হারলি। সুখী পরিবারে যেমন হয়, দৃশ্যটা ঠিক তেমনই।এর মাঝে অবশ্য গাপটিলের সংগ্রামটা গোপন করা গেল না। ১৬৬টি ওয়ানডের অভিজ্ঞতা সম্পন্ন গাপটিলের ক্যারিয়ারটা বেশ সমৃদ্ধই। ১৪টি সেঞ্চুরি আর ৩৪টি হাফ সেঞ্চুরি তিনি পেয়েছেন ৫০ ওভারের ক্রিকেটে। কিন্তু, বয়স তো ফুরিয়ে যাচ্ছে। তার সাথে ইনজুরি জনিত কারণে ফিটনেস নিয়েও আছে শঙ্কা।গাপটিল অবশ্য ঘাবরাচ্ছেন না। তিনি সুদিনের অপেক্ষায় আছেন। বললেন, ‘ক্রিকেটে এটা হতেই পারে। এই সময় একটা ভালো ইনিংসই সব পাল্টে দেবে। ইনজুরির জন্য এই সময়টা খুব আদর্শ নয়। তবে পেশাদার খেলোয়াড়দের জীবনে এই সময়টা আসতেই পারে। দুর্ভাগ্যজনক ভাবে আমাদের ইনজুরিতে পরতে হয়। হ্যাঁ, এটা সত্যি যে গত কয়েক বছর ধরে আমার জন্য এই দুর্ভাগ্যটা একটু বেশিই আসছে। আশাকরি কাল (আজ) আমি আত্মবিশ্বাস আর পরিষ্কার একটা মন নিয়ে ব্যাট করতে নামতে পারবো।’শেষবার বাংলাদেশ যখন নিউজিল্যান্ডের মাটিতে খেলতে এসেছিল, সেবার সবগুলো ফরম্যাটের সব ম্যাচেই পরাস্ত হয়েছিল। তবুও গাপটিল সমীহই করছেন বাংলাদেশকে। এর কারণটা হল ২০১৭ সালের চ্যাম্পিয়ন্স ট্রফির সেই বিখ্যাত ম্যাচ। সেই ম্যাচে সাকিব আল হাসান ও মাহমুদউল্লাহ রিয়াদ ২২৪ রানের বিশাল এক জুটি গড়ে নিউজিল্যান্ডের ২৬৫ রান তাড়া করে জয় ছিনিয়ে আনেন।গাপটিল তাই এবার সতর্ক। বললেন, ‘বাংলাদেশের বিপক্ষে সিরিজটা কঠিন হবে। ওরা কি করতে পারে সেটা কয়েক বছর আগে চ্যাম্পিয়ন্স ট্রফিতে আমাদের হারিয়েই দেখিয়ে দিয়েছে। আমরা অবশ্য ভালো একটা শুরু করার ব্যাপারে আশাবাদী। লম্বা সময়ের সিরিজের জন্য শুরুটা ভালো হওয়া জরুরি। প্রতিটা ম্যাচই ক্রিকেটে আমাদের আলাদা আলাদা কিছু ব্যাপারে শিক্ষা দেয়। এটাই ক্রিকেটের সৌন্দর্য্য। এটা সম্পূর্ণ নতুন একটা ম্যাচ। আশা করি এবার আমরা আত্মবিশ্বাসের সাথে নিজেদের কাজটা ঠিকমত করতে পারবো।’সাকিবের ইনজুরি প্রসঙ্গেও কথা বললেন গাপটিল। তবে, এর কারণে নিউজিল্যান্ড কতটা সুবিধা পাবে সেসব নিয়ে নয়, বরং দ্রুত ফেরার জন্য সাকিবের প্রতি শুভকামনাই জানালেন তিনি। সদ্যই ইনজুরি কাটিয়ে ওঠা গাপটিলের চেয়ে ভালো ইনজুরির যন্ত্রণা আর কেই বা বোঝেন। তিনি বললেন, ‘সাকিব বিশ্বমানের একজন ক্রিকেটার। ও সারা বছর প্রচুর ক্রিকেট খেলে। আর ক্রিকেটে ইনজুরি তো থাকবেই। এবার একটা বিশ্রাম পেল। সম্ভবত সিরিজের শেষ ভাগেই ও আবার ফিরবে।’  



12431,28248
বড় কিছুর আশা করছেন না তাইজুল
অন্যান্য
প্রকাশ : ১৩ ফেব্রুয়ারি ২০১৯, ০০:০০
স্পোর্টস রিপোর্টারবিপিএলের পর মিরপুর স্টেডিয়াম এখন ভাঙা হাট। সুনসান নীরবতা স্টেডিয়াম জুড়ে। গতকাল মূল মাঠে জাতীয় দলের সাবেক ফিল্ডিং কোচ ও স্পিন বিশেষজ্ঞ সোহেল ইসলামের সঙ্গে বোলিং করছিলেন তাইজুল ইসলাম। সেন্টার উইকেটে তাইজুলের সঙ্গী নিউজিল্যান্ডের বিরুদ্ধে টেস্ট দলে ডাক পাওয়া ডানহাতি পেসার এবাদত হোসেন।হ্যামিল্টনে নিউজিল্যান্ডের বিরুদ্ধে প্রথম টেস্ট শুরু হবে ২৮ ফেব্রুয়ারি। টেস্ট খেলতে ১৫ ফেব্রুয়ারি দেশ ছাড়বেন তাইজুল-এবাদত। বিপিএল শেষে টেস্টের জন্য প্রস্তুতি শুরু করে দিয়েছেন তারা। গত চারদিন ধরে মিরপুরে ব্যাটিং, বোলিংয়ের পাশাপাশি, ফিটনেস নিয়েও কাজ করছেন।এবাদত এবারই প্রথম টেস্ট দলে ডাক পেয়েছেন। তাইজুল টেস্ট দলের পরীক্ষিত স্পিনার। চোটের কারণে নিউজিল্যান্ডে প্রথম টেস্টেও অনিশ্চিত সাকিব আল হাসানের অংশগ্রহণ। এমনও হতে পারে টেস্ট সিরিজটা মিস করতে পারেন সাকিব। সেক্ষেত্রে বাঁহাতি স্পিনার হিসেবে তাইজুলের উপরই থাকবে বড় দায়িত্ব। সেই দায়িত্ব পালনে সচেষ্ট ২৭ বছর বয়সী এই স্পিনার। গতকাল মিরপুর স্টেডিয়ামে তিনি বলেছেন, নিজের সেরাটা দেওয়ার চেষ্টা করবেন।তাইজুল মনে করিয়ে দিয়েছেন, নিউজিল্যান্ডের কন্ডিশনে স্পিনারদের ঘূর্ণি জাদু দেখানোর সুযোগ কম। সেক্ষেত্রে খুব বড় কিছু করার আশা করছেন না তিনি নিজেও। তবে ২৩ টেস্টে ৯৭ উইকেট পাওয়া তাইজুল নিউজিল্যান্ডেই তৃতীয় বাংলাদেশি বোলার হিসেবে উইকেটের সেঞ্চুরি পূর্ণ করার আশা করতেই পারেন।নিউজিল্যান্ডে বোলিংয়ে নিজের টার্গেট জানাতে গিয়ে তাইজুল বলেছেন, ‘অনেক বড় কিছু করা যাবে এটা আসলে ভুল। ওদের কন্ডিশনে অনেক বড় কিছু করা সম্ভব না, কপালে থাকলে আবার হতেও পারে। কিন্তু যদি রান কম দিয়ে ২-৩টা উইকেট নেওয়া যায় তাহলে দলের জন্য ভালো আর কি। নিজের যোগ্যতা অনুযায়ী দলের জন্য যতটুকু করা যায়।’সাকিবের অনপুস্থিতিতে স্পিন আক্রমণের গুরুভার পালন প্রসঙ্গে তাইজুল বলেছেন, ‘সাকিব ভাই নেই, এটা আমাদের জন্য একটু হলেও খারাপ। তারপরেও যদি সে খেলে তাহলে ভালো। আর যদি না খেলেন তাহলে আমার উপর বড় দায়িত্ব আসতে পারে। আমি চেষ্টা করবো নিজের সেরাটা দেওয়ার এবং নিজে ভালো কিছু করার।’একাদশে সাকিব থাকলে অনেক সময় তাইজুলের অবস্থানটা অনুভব হয় না। সাকিব বিহীন সিরিজে বিদেশে নিজেকে মেলে ধরার সুযোগ এখন তার সামনে। বাঁহাতি এই স্পিনার বললেন, সাকিব থাকলেই বরং তার জন্য ভালো। গতকাল বলেছেন, ‘যখন সাকিব ভাই থাকেন না তখন আমার জন্য সুযোগটা বেশি থাকে বোলিং করার। আর যখন তিনি থাকেন তখন দু’জনই সমান সমান বোলিং করি, বা একটু কম-বেশি হয়। উনি থাকলে অনেক সাহায্য পাওয়া যায়, অনেক ক্ষেত্রেই। উনি অনেকদিন ধরে ক্রিকেট খেলছেন, আমাদের তুলনায় তিনি সবকিছু ভালো বোঝেন। এই সাহায্যগুলো পাওয়া যায় আর কি।’আগে যাওয়ায় কন্ডিশনের সঙ্গে মানিয়ে নিতে সুবিধা হবে তাইজুলের। ওয়ানডেতে সাকিবের বদলি কাউকে পাঠানোর সিদ্ধান্ত এখনও হয়নি। এমনও হতে পারে দলের প্রয়োজনে ওয়ানডেতে খেলানো হতে পারে এই বাঁহাতি স্পিনারকে। চারটি ওয়ানডে খেলা তাইজুল এই চ্যালেঞ্জ নিতেও প্রস্তুত।



12432,28249
রুটের ব্যাটে জয় দেখছে ইংল্যান্ড
অন্যান্য
প্রকাশ : ১৩ ফেব্রুয়ারি ২০১৯, ০০:০০
স্পোর্টস রিপোর্টারগোটা সিরিজে একেবারেই রান করতে না পারা অধিনায়ক জো রুট সিরিজের একদম শেষ ইনিংসে নিজেকে খুঁজে পেলেন। আর তার অপরাজিত সেঞ্চুরিতে জয়ের আভাস পেতে শুরু করেছে দলটি। নিজেদের দ্বিতীয় ইনিংসে চার উইকেট হারিয়ে ৩২৫ রান করে ইংল্যান্ড। ফলে, লিড এখন ৪৪৮ রানের। চতুর্থ ইনিংসে রানের পাহাড়ের মোকাবিলা করার কোনো বিকল্প পথ নেই ওয়েস্ট ইন্ডিজের।তৃতীয় দিনে বিনা উইকেটে ১৯ রান নিয়ে দিন শুরু করে সফরকারী ইংল্যান্ড দল। আর কোনো রান যোগ না করেই ফিরে যান ওপেনার ররি বার্নস। দলীয় ৭৩ রানের মাথায় আরেক ওপেনার কিটন জেনিংসও আউট হন। তার রান ২৩। এরপর তিনটি বড় ইনিংসের দেখা পায় ইংল্যান্ড। জো ডেনলি করেন ৬৯ রান।চতুর্থ উইকেট জুটিতে জশ বাটলারের সাথে ১০৭ রান যোগ করেন। বাটলার ৫৬ রান করে অপরাজিত থাকলেও ক্যারিয়ারের ১৬ তম টেস্ট সেঞ্চুরি পেয়ে গেছেন রুট। তিনি ১১১ রান করে অপরাজিত আছেন। ডানহাতি এই ব্যাটসম্যানের ২০৯ বলের ইনিংসে ছিল নয়টি চার। অথচ ওয়েস্ট ইন্ডিজ সফরে আগের পাঁচ ইনিংস মিলিয়ে তিনি করতে পেরেছিলেন মাত্র ৫৫ রান।রুটের সঙ্গী বেন স্টোকসের সংগ্রহ ২৯ রান। এই অবস্থা থেকে লিডটাকে চতুর্থ দিন ইংলিশরা আর কতটা বাড়িয়ে নিতে পারে এখন সেটাই দেখার ব্যাপার।সংক্ষিপ্ত স্কোরইংল্যান্ড প্রথম ইনিংস: ২৭৭ অলআউট ও দ্বিতীয় ইনিংস:  (আগের দিন ১৯/০) ১০০ ওভারে ৩২৫/৪ (বার্নস ১০, জেনিংস ২৩, ডেনলি ৬৯, রুট ১১১*, বাটলার ৫৬, স্টোকস ২৯*; রোচ ১/৩১, গ্যাব্রিয়েল ১/৮৭, পল ১/১১, জোসেফ ১/৬৩)ওয়েস্ট ইন্ডিজ প্রথম ইনিংস: ১৫৪ অলআউট  



12433,28250
বিশ্রাম পেতে পারেন রোহিত
অন্যান্য
প্রকাশ : ১৩ ফেব্রুয়ারি ২০১৯, ০০:০০
আসছে ২৪ ফেব্রুয়ারি থেকে অস্ট্রেলিয়ার বিপক্ষে সিরিজ শুরু করবে ভারত। এর আগে শুক্রবার, ১৫ ফেব্রুয়ারি অনুষ্ঠিত হবে বোর্ড অব কনট্রোল ফর ক্রিকেট ইন ইন্ডিয়ার (বিসিসিআই) নির্বাচক কমিটির বৈঠক। সেদিনই দল চূড়ান্ত হয়ে যাওয়ার কথা। ওয়ানডে বিশ্বকাপকে সামনে রেখে গেল নিউজিল্যান্ড সফরে যেমন বিরাট কোহলিকে বেশ কয়েকটা ম্যাচে বিশ্রামে রাখা হয়েছিল, তেমনই এবার বিশ্রাম পেতে পারেন রোহিত শর্মা। বিশ্বকাপের আগে ভারতের শেষ এই ওয়ানডে সিরিজকে সামনে রেখে বোর্ডের একটি সূত্র জানিয়েছে, ‘বৈঠকে সিনিয়র ক্রিকেটারদের বিশ্রাম দেওয়ার ব্যাপারটি নিয়ে আলোচনা হবে। আগেরবার যেভাবে আমরা বিরাটকে বিশ্রাম দিয়েছি, সেভাবেই এবার রোহিতকে বিশ্রাম দেওয়া হতে পারে।’ 



12434,28251
পিছিয়ে পড়েও জয় আবাহনীর
অন্যান্য
প্রকাশ : ১৩ ফেব্রুয়ারি ২০১৯, ০০:০০
জীবনের জোড়া গোলআবাহনী ২ আরামবাগ ১স্পোর্টস রিপোর্টারময়মনসিংহের রফিক উদ্দিন ভুইয়া স্টেডিয়ামের মাঠে নেমেই আবাহনী গোল হজম করে পিছিয়ে যায়। আরামবাগের বিপক্ষে ০-১ গোলে পিছিয়ে গিয়েছিল বর্তমান লিগ চ্যাম্পিয়ন আবাহনী। সবার কাছে মনে হয়েছিল আবাহনী এই  মাঠ থেকে পয়েন্ট নিতে পারবে না। আবাহনীর অধিনায়ক গোলকিপার সোহেল যেভাবে গোল হজম করেছেন তা দেখে খুব হতাশ হয়েছিলেন আবাহনীর অনুরাগীরা। ধরেই নিয়েছিলেন দুর্ভাগ্য নিয়ে ঢাকায় ফিরতে হবে আবাহনীকে। সেই হতাশার ছবিটা বদলে দিয়েছেন নাবীব নেওয়াজ জীবন। তারই জোড়া গোলে আবাহনী আরামবাগকে (২-১) হারিয়ে ঢাকায় ফিরছে। আবাহনীর জয় নিয়ে যতটা না আলোচনা ছড়াল, তার চেয়েও বেশি প্রশংসার ডালপালা ছড়াল জীবনকে নিয়ে। দলের অন্য ফুটবলাররাও গাইলেন জীবনের জয়গান। রহমতগঞ্জের বিপক্ষে আবাহনীর ৫-১ গোলে জয়ের পেছনে জীবনের হ্যাটট্রিক রয়েছে। জীবন কাল দুই গোল করায় তার গোল সংখ্যা হয়ে দাঁড়ালো ৫। লিগে আরও একজন ফুটবলারের ৫ গোল  রয়েছে। তিনি মুক্তিযোদ্ধার আইভরি কোস্টের বাল্লো ফেমোসা। ৫ গোলের সঙ্গে রয়েছে ১টি হ্যাটট্রিক।জীবনের সামনেও নতুন চ্যালেঞ্জ। বিদেশি ফুটবলারদের মাড়িয়ে এগিয়ে যাওয়া। সেই চ্যালেঞ্জ নিয়ে জীবন যেতে পারবেন কিনা তা বলা কঠিন। তবে তার আগে জীবন চাইছেন তাকে যেন নিয়মিত একাদশে নামানো হয়। তাহলে তিনি নিজের ‘জীবন’ দিয়ে চেষ্টা করে যাবেন।আবাহনী এক ম্যাচ বেশি খেলে ছয় ম্যাচে ৫ জয়ে ১৫ পয়েন্ট নিয়ে এই মুহূর্তে টেবিলে সবার উপরে। বসুন্ধরা কিংসের চার খেলায় সমান জয়ে ১২ পয়েন্ট। আবাহনীর একমাত্র হারটি বসুন্ধরার বিপক্ষে।অধিনায়ক গোলকিপার সোহেলই আবাহনীকে কাল বিপদে ফেলে দিয়েছিলেন। ১৪ মিনিটেই আরিফুল রহমানের গোলে এগিয়ে যায় আরামবাগ ১-০। আরিফুরের শট গোলকিপার সোহেল ধরতে গেলে হাত ফসকে জালে ঢুকে যায়। এরপর ৩২ ৩৮ মিনিটে দুই গোল হজম করে আরামবাগ। জীবনের দুই গোলেই আরামবাগ শেষ হয়ে যায়। আরামবাগ কোচ মারুফ জানিয়েছেন একদিকে রক্ষণ দুর্বলতা অন্যদিকে গোল মিস করাই হারের কারণ। ছয় খেলায় তিন জয়ে আরামবাগের ৯ পয়েন্ট।আজকের খেলা:শেখ রাসেল ও চট্টগ্রাম আবাহনী। ৬টা ৩০, সিলেট জেলা স্টেডিয়াম। মোহামেডান ও সাইফ স্পোর্টিং।৪টা, বঙ্গবন্ধু স্টেডিয়াম।   



12435,28252
রনির গোলে জিতল শেখ জামাল ক্লাব
অন্যান্য
প্রকাশ : ১৩ ফেব্রুয়ারি ২০১৯, ০০:০০
শেখ জামাল ১ : ০ ব্রাদার্সস্পোর্টস রিপোর্টারপেশাদার ফুটবল লিগে গতকাল দিনটাই ছিল দেশি ফুটবলারদের। ময়মনসিংহে আবাহনী ও আরামবাগের ম্যাচের তিন গোল এবং ঢাকায় শেখ জামাল ধানমন্ডি ক্লাব ও ব্রাদার্স ইউনিয়নের মধ্যকার একমাত্র গোলটিও করেছেন দেশিরাই। বঙ্গবন্ধু জাতীয় স্টেডিয়ামে শেখ জামাল ১-০ গোলে ব্রাদার্সকে হারিয়েছে। তৃতীয় মিনিটে খেলার একমাত্র গোলটি করেন সাখাওয়াত হোসেন রনি। প্রিমিয়ার লিগে রনির প্রথম গোল এটি। আর্জেন্টাইন লুসিয়ানো এমানুলে শট করেছিলেন ব্রাদার্সের জালে। সেটি ঠিকানা খুঁজে পায়নি। ফাঁকায় বল পেয়ে স্ট্রাইকার রনি পা ছোঁয়ান, ১-০। ম্যাচের বাকি ৮৭ মিনিট ব্রাদার্স এবং শেখ জামাল লড়াই চালালেও জালে বল গেল না। ছয় ম্যাচে শেখ জামাল এই প্রথম  দেশি ফুটবলারের গোলে ম্যাচ জিতেছে। আগের তিন খেলায় সব গোল বিদেশিদের।শেখ জামালের নাইজেরিয়ান কোচ আফুসি ডাগআউটে দাঁড়িয়ে ভয়ে ছিলেন। কখন না গোলটা হজম করে ফেলে। কিন্তু সেটা হয়নি বলে নিজেকে ভাগ্যবান মনে করছেন। আফুসি বলছিলেন, ‘আমার দল জিতেছে। তিন পয়েন্ট পেয়েছে। এটাই বড় কথা। আমি ভাগ্যবান মনে করছি নিজেকে।’শেখ জামাল প্রথম দুই ম্যাচ হেরেছিল। পরের ম্যাচে ড্র। এরপর টানা তিন ম্যাচ জিতল, ছয় খেলায় ৯ পয়েন্ট নিয়ে শেখ জামাল এখন এগিয়ে যাচ্ছে।ব্রাদার্সের অনেক সমস্যা। কোচ নাইমুুদ্দিনের ব্রাদার্স গোল শোধ করার মতো সুযোগ পেয়েও পারেনি। ভারতীয় এই কোচ খেলা শেষে বলছিলেন তাদের সমস্যার কথা। ডিফেন্ডার ইরাকি ফুটবলার বাবার অসুস্থতার খবরে বাড়ি গেছেন। ব্রাজিলিয়ান ফরোয়ার্ড লিমা লিওনার্দো তিন হলুদ কার্ডের কারণে মাঠের বাইরে। দলের শক্তিটা কমে গিয়েছে। সেটা নিয়ে আফসোস করছিলেন নাইমুদ্দিন। মোহামেডানকে হারিয়ে তিন পয়েন্ট পাওয়া ব্রাদার্স চার খেলায় হারল। আগামী ম্যাচ আবাহনীর বিপক্ষে রবিবার।   



12436,28253
গর্ডন ব্যাংকসের বিদায়
অন্যান্য
প্রকাশ : ১৩ ফেব্রুয়ারি ২০১৯, ০০:০০
স্পোর্টস ডেস্ক ইংল্যান্ডের বিশ্বকাপ জয়ী গোলরক্ষক গর্ডন ব্যাংকস ৮১ বছর বয়সে মারা গেছেন। ব্যাংকসের মৃত্যুতে শোক প্রকাশ করেছেন তার দলসঙ্গী স্যার ববি চার্লটন, স্যার জিওফ হার্স্ট প্রমুখ। দেশের হয়ে ৭৩ ম্যাচে খেলেন তিনি। লেস্টার সিটি ও স্টোক সিটির খেলোয়াড় ব্যাংকস ছিলেন ইংল্যান্ডের মাটিতে আলফ র্যামসের নেতৃত্বে ১৯৬৬’র বিশ্বকাপ জয়ী দলটির গোলরক্ষক। ফিফারও ছয়বারের বর্ষসেরা গোলদাতা ছিলেন তিনি।গর্ডন ব্যাংকসকে মনে করা হয় ফুটবলের ইতিহাসে অন্যতম সেরাদের একজন হিসেবে। সে জয়ের চার বছর পর মেক্সিকো সিটিতে অনুষ্ঠিত বিশ্বকাপে ব্রাজিল কিংবদন্তি পেলের হেড ঠেকিয়ে দিয়ে আরো বিখ্যাত হয়েছিলেন তিনি। অসুস্থতার কারণে তিনি পরে কোয়ার্টার ফাইনালে পশ্চিম জার্মানির বিরুদ্ধে খেলতে পারেননি। ইত্যবসরে জার্মানরা ১৯৬৬’র ফাইনালে হারের প্রতিশোধ নেয় ইংলিশদের বিরুদ্ধে।ব্যাংকসের ঘরোয়া সাফল্য বলতে ১৯৭২ সালে স্টোকস সিটির হয়ে লিগ কাপ জয়। এটি অবশ্য তিনি এর আট বছর আগে লেস্টারের হয়েও জিতেছিলেন। কিন্তু সে বছরের অক্টোবরে এক কার দুর্ঘটনায় ডান চোখে দেখার ক্ষমতা হারান তিনি। ফলে মাত্র ৩৪ বছরেই ব্যাংকসের বর্ণাঢ্য ইংল্যান্ড ক্যারিয়ারের সমাপ্তি ঘটে। পরে তিনি ১৯৭৭ ও ১৯৭৮ সালে নর্থ আমেরিকান সকার লিগে খেলেন। সেখানে জর্জ বেস্ট, পেলে ও কার্লোস আলবার্তোর মতো খেলোয়াড়দের সাথে নতুন করে তার নাম ছড়ায়।   



12437,28254
জুভেন্তাসে দ্বিতীয় সর্বোচ্চ বেতন পাবেন রামসে
অন্যান্য
প্রকাশ : ১৩ ফেব্রুয়ারি ২০১৯, ০০:০০
আর্সেনাল মিডফিল্ডার অ্যারন রামসে এই মৌসুমের শেষে ফ্রি এজেন্ট হিসেবে জুভেন্তাসে যোগ দিতে যাচ্ছেন। আর্সেনালের সঙ্গে ব্রিটিশ এই মিডফিল্ডারের বর্তমান চুক্তি শেষ হবে ৩০ জুন। এরপরই চুক্তি অনুযায়ী জুভেন্তাসে পাড়ি জমাবেন তিনি। সম্প্রতি ইতালীয় চ্যাম্পিয়নদের সঙ্গে প্রাক চুক্তি সম্মতিপত্রে স্বাক্ষর করেন তিনি, যাতে চার বছরের জন্য জুভেন্তাসে খেলা এবং সাপ্তাহিক চার লক্ষ পাউন্ড উপার্জনের ব্যাপারটি উল্লেখিত ছিল। এর ফলে জুভেন্তাসের দ্বিতীয় সর্বোচ্চ বেতনভুক্ত খেলোয়াড়ে পরিণত হবেন রামসে। সাপ্তাহিক পাঁচ লক্ষ পাউন্ড উপার্জন করে এ তালিকায় সবার উপরে আছে ক্রিশ্চিয়ানো রোনালদো। উল্লেখ্য, এর ফলে সবচেয়ে বেশি উপার্জনকারী ব্রিটিশ খেলোয়াড়ও বনে যাবেন রামসে।  



12438,28255
পিরোজপুরে চ্যাম্পিয়ন সরকারি হাই স্কুল
অন্যান্য
প্রকাশ : ১৩ ফেব্রুয়ারি ২০১৯, ০০:০০
জাতীয় স্কুল ক্রিকেটে পিরোজপুর জেলায় শিরোপা জিতেছে পিরোজপুর সরকারি হাই স্কুল। গতকাল মঙ্গলবার ফাইনালে টাউন হাই স্কুলকে ১২০ রানে হারিয়েছে তারা।পিরোজপুর জেলা স্টেডিয়ামে ফাইনাল শেষে পুরস্কার বিতরণ করেন পিরোজপুর জেলা ক্রীড়া সংস্থার সাধারণ সম্পাদক গোলাম মাওলা নকিব। পিরোজপুর জেলা চ্যাম্পিয়ন পিরোজপুর সরকারি হাই স্কুল এবার বরিশাল বিভাগে চ্যাম্পিয়ন হওয়ার জন্য লড়বে। 



12439,28256
বহির্বিশ্বেও সম্প্রচার হবে বঙ্গমাতা আন্তর্জাতিক ফুটবল
অন্যান্য
প্রকাশ : ১৩ ফেব্রুয়ারি ২০১৯, ০০:০০
স্পোর্টস রিপোর্টারপ্রথমবারের মতো বাংলাদেশে হতে যাওয়া বঙ্গমাতা অনূর্ধ্ব-১৯ নারী আন্তর্জাতিক ফুটবল বহির্বিশ্বেও সম্প্রচার হবে। আগামী এপ্রিলে অনুষ্ঠিত হবে ছয় দেশের এই টুর্নামেন্টের খেলাগুলো।গতকাল বাফুফে ভবনে এ ব্যাপারে আরটিভি ও টুর্নামেন্টের স্বত্ব কেনা প্রতিষ্ঠান কে-স্পোর্টসের মধ্যে চুক্তি হয়েছে। চুক্তি স্বাক্ষর করেন আরটিভির প্রধান নির্বাহী সৈয়দ আশিকুর রহমান এবং কে-স্পোর্টসের প্রধান নির্বাহী ফাহাদ করিম। চুক্তি স্বাক্ষর অনুষ্ঠানে উপস্থিত ছিলেন প্রধান অতিথি পরিকল্পনা মন্ত্রী এমএ মান্নান, বাফুফের সভাপতি কাজী সালাহউদ্দিন ও সংশ্লিষ্ট কর্মকর্তারা। সম্প্রচার প্রসঙ্গে আরটিভির সৈয়দ আশিকুর রহমান বলেন, ‘শুধু দেশেই নয়। দেশের বাইরেও বঙ্গমাতা আন্তর্জাতিক ফুটবলের খেলা দেখা যাবে। আমরা চেষ্টা করব যত বেশি দেশে খেলাটার সম্প্রচার করা যায়। সবগুলো খেলা সম্প্রচার করব সেই সঙ্গে হাইলাইটসও দেখাব।’বঙ্গমাতা নারী ফুটবল টুর্নামেন্টের জন্য একটি ওয়েব সিরিজ তৈরি করা হবে। বিনোদেন জগতের মানুষরা থাকবেন। ‘এগিয়ে যাওয়ায় নেই মানা’ শিরোনামে ওয়েব সিরিজ হবে। সৈয়দ আশিকুর রহমান বলেন, ‘৯টি ওয়েব সিরিজ করব আমরা। সোশ্যাল মিডিয়াতে ক্যাম্পেইন করব।’ কে স্পোর্টসের ফাহাদ করিম জানিয়েছেন তারা যেভাবে বঙ্গবন্ধু গোল্ডকাপ ফুটবলের সম্প্রচার করেছেন তেমনই বঙ্গমাতা ফুটবলের সম্প্রচারেও মান বজায় রাখবেন।আগামী ২৩ এপ্রিল থেকে ৩ মে ঢাকায় অনুষ্ঠিত হবে বঙ্গমাতা অনূর্ধ্ব-১৯ আন্তর্জাতিক নারী ফুটবল। বাফুফে জানিয়েছে এরই মধ্যে চার দেশ অংশগ্রহণ প্রায় নিশ্চিত করেছে। আরব আমিরাত নিশ্চিত করলেও লাওস এবং তাজিকিস্তান মৌখিক ভাবে বাফুফেকে জানিয়েছে।বাফুফের সভাপতি কাজী সালাহউদ্দিন বলেন, ‘আমরা প্রথমবার এধরনের টুর্নামেন্ট আয়োজন করছি। এখানকার ফুটবল দুনিয়া অনূর্ধ্ব-১৯ মহিলা টুর্নামেন্ট আয়োজন করার কেউ সাহসও করে না। আমাদের মেয়েরা তিন চার বছর ধারাবাহিকভাবে উন্নতি করে আসছে। এই টুর্নামেন্টে ভালো পারফরম্যান্স করবে আশা করছি।’পরিকল্পনা মন্ত্রী এমএ মান্নান বঙ্গমাতা সম্পর্কে বলেন, ‘উনি আমাদের একজন মহীয়সী নারী ছিলেন। তার নামে টুর্নামেন্ট হবে। নারীর ক্ষমতায়নে কোনো সরকার যদি কিছু করে থাকে আমাদের এই সরকার করেছে। খেলাধুলার উন্নয়নের কথা বলতে গিয়ে মন্ত্রী বলেন, ‘আমাদের সরকার সব সময় খেলাধুলার জন্য কাজ করছে।’পরিকল্পনা মন্ত্রণালয়ের ফুটবল উন্নয়নে পাশে থাকার সুযোগ আছে কিনা জানতে চাইলে মন্ত্রী বলেন, ‘আমার সরকার সব সময় কাজ করছে। তারপরও যা প্রয়োজন হবে আমাদের সীমাবদ্ধতার মধ্যেও আমরা করব। আমরা প্রস্তাব চাই।’   



12440,28257
আত্মবিশ্বাসী রিয়ালের ‘আয়াক্স পরীক্ষা’
অন্যান্য
প্রকাশ : ১৩ ফেব্রুয়ারি ২০১৯, ০০:০০
বড় কিছুতে চোখ টটেনহ্যাম কোচেরস্পোর্টস ডেস্কইউরোপ সেরা রিয়াল মাদ্রিদ আজ রাতে উয়েফা চ্যাম্পিয়ন্স লিগের শেষ ষোলয় আয়াক্সের মুখোমুখি হতে যাচ্ছে। প্রতিযোগিতার অন্য ম্যাচে ঘরের মাঠ ওয়েম্বলিতে বরুসিয়া ডর্টমুন্ডকে আতিথ্য দেবে ইংলিশ দল টটেনহ্যাম।লা লিগায় ভিয়ারিয়ালের সঙ্গে ড্র আর রিয়াল সোসিয়েদাদের কাছে হার দিয়ে নতুন বছর শুরু করলেও মোক্ষম সময়ে এসে হারানো ছন্দ ফিরে পেয়েছে রিয়াল মাদ্রিদ। শেষ সাত ম্যাচের একটিতেও হারের মুখ দেখেনি কোচ সান্তিয়াগো সোলারির শিষ্যরা।এ সময়ে বার্সেলোনার মাঠে কোপা দেল রের শেষ চারের প্রথম লেগে ড্র করে এসেছে তারা, অ্যাটলেটিকোর মাঠ ওয়ান্দা মেত্রোপলিতানো থেকে ৩-১ গোলের দারুণ এক জয় নিয়ে ফিরেছে শেষ ম্যাচেই। আত্মবিশ্বাসী শিরোপাধারীরা আজ রাতে মুখোমুখি হতে যাচ্ছে আয়াক্সের, যারা সামপ্রতিক সময়ে চোট ও ছন্দহীনতার সমস্যায় ভুগছে।চোটের কারণে এই ম্যাচে খেলা নিয়ে সন্দেহ আছে আয়াক্স মিডফিল্ডার ফ্র্যাঙ্কি ডি ইয়ং ও ডিফেন্ডার নিকোলাস টাগ্লিয়াফিকোর। মূল একাদশের দুইজন খেলোয়াড়কে ছাড়া মাঠে নামতে হলে তা দাচ দলটিকে কিছুটা খর্বশক্তির করে তুলবে। এছাড়াও সাম্প্রতিক সময়ে বাজে ফর্মের সঙ্গেও লড়ছে ডাচ লিগের রেকর্ড চ্যাম্পিয়নরা। শেষ তিন ম্যাচের দু’টিতেই হারের মুখ দেখেছে তারা, এর মধ্যে ফেইনুর্দের হারটি ছিলো ৬-২ গোলের বিশাল ব্যবধানে।তবে প্রতিপক্ষের এমন অবস্থায়ও তাদেরকে যথেষ্ট সমীহই করলেন রিয়ালের বেলজিয়ান গোলরক্ষক থিবো কর্তোয়া। ইয়োহান ক্রুইফ অ্যারেনায় আয়াক্সের মুখোমুখি হবার আগে উন্মুক্ত একটি লড়াইয়ের আশা করে তিনি বলেন, ‘আয়াক্স কঠিন প্রতিপক্ষ, কিন্তু আশা করছি আমরা উত্তীর্ণ হতে পারবো। এটা একটা উন্মুক্ত লড়াই হতে যাচ্ছে। আমরা দু’টি দারুণ খেলা দেখতে যাচ্ছি কেননা তারা ভালো ফুটবল খেলতে ভালোবাসে আর তারা তাদের অর্ধে থেকে রক্ষণের কৌশলে খেলবে না। আমাদেরকে মনোযোগী হতে হবে, রক্ষণে ভালো করতে হবে এবং সুযোগ আসতেই তাদের আঘাত করতে হবে।’এদিকে কারাবাও কাপের পর এফএ কাপ থেকেও বিদায় নেয়ার ফলে টটেনহ্যাম হটস্পার কেবল প্রিমিয়ার লিগ ও চ্যাম্পিয়ন্স লিগেই টিকে আছে। লিগের পয়েন্ট তালিকায় শীর্ষে থাকা সিটির চেয়ে পাঁচ পয়েন্টে পিছিয়ে থাকলেও দলটির কোচ মরিসিও পচেত্তিনো বিশ্বাস করেন দলটির হয়ে তার প্রথম শিরোপা জেতার সম্ভাবনা আছে চ্যাম্পিয়ন্স লিগেই। জার্মান দলটির মুখোমুখি হবার আগে তিনি বলেন, ‘সব ধরনের পরিস্থিতিতেই দল যেভাবে খেলছে তাতে আমরা খুবই গর্বিত। দল যে নৈপুণ্য দেখাচ্ছে, তা অবিশ্বাস্য!’এমন লড়াই অব্যাহত রেখেই ‘বড় কিছু’ চোখ রাখছেন পচেত্তিনো। আর্জেন্টাইন কোচের ভাষায়, ‘আশা করছি বড় কিছুর জন্য লড়তে আমরা এই অভিমুখে যাত্রা অব্যাহত রাখতে পারবো।’চোটের কারণে এই ম্যাচে ফরোয়ার্ড হ্যারি কেইন এবং ডেলে আলিকে পাচ্ছে না টটেনহ্যাম। তবে চোট সমস্যা আছে বরুসিয়া শিবিরেও। হ্যামস্ট্রিংয়ে চোটের কারণে মার্কো রিউসকে পাচ্ছে না তারা। সাম্প্রতিক সময়ে কিছুটা চড়াই উত্রাইয়ের মধ্য দিয়ে যাচ্ছে স্পার্সদের ফর্মও। তবে গেল মাসের শেষে ক্রিস্টাল প্যালেসের সঙ্গে হারের পর ছন্দে ফেরার ইঙ্গিত দিচ্ছে পচেত্তিনোর শিষ্যরা। শেষ ম্যাচে লেস্টার সিটির সঙ্গে ৩-১ গোলে জয়ের ছন্দ এ ম্যাচেও ধরে রেখে বরুসিয়াকে হারের বিস্বাদ দেয়াই নিশ্চিতভাবে লক্ষ্য থাকবে টটেনহ্যামের। আজকের খেলাআয়াক্স-রিয়াল মাদ্রিদটটেনহ্যাম-বরুসিয়া ডর্টমুন্ড



12441,28258
মোনেম মুন্নাকে স্মরণ করল বাফুফে
অন্যান্য
প্রকাশ : ১৩ ফেব্রুয়ারি ২০১৯, ০০:০০
স্পোর্টস রিপোর্টারগতকাল ছিল প্রয়াত ফুটবলার মোনেম মুন্নার ১৪তম মৃত্যুবার্ষিকী। দীর্ঘদিন কিডনি রোগে ভুগে পরপারে চলে যাওয়া দেশের ফুটবলের এই কিংবদন্তির  মৃত্যুবার্ষিকীতে সংবাদ বিজ্ঞপ্তি দিয়েছে বাফুফে। এতে বলা হয়, তিনি বাংলাদেশের একজন বিখ্যাত ডিফেন্ডার ছিলেন এবং ১৯৮৭ সাল হতে সুনামের সঙ্গে একটানা ১১ বছর আবাহনীর জার্সি গায়ে খেলেছেন। তত্কালীন প্রশিক্ষক কাজী মোঃ সালাহউদ্দিনের অধীনে নিয়মিতভাবে খেলেছেন। জার্মান কোচ অটো ফিষ্টারের প্রশিক্ষণে ১৯৯৫ সালে মিয়ানমারে চারজাতির ফুটবল টুর্নামেন্টে চ্যাম্পিয়ন বাংলাদেশের অধিনায়ক ছিলেন তিনি। চট্টগ্রামে খেলেছেন মোহামেডানের জার্সি গায়ে।প্রতিবারের মতো এবারো তাঁকে স্মরণ করেছে নারায়ণগঞ্জ সোনালী অতীত ক্লাব। মুন্নার কবরে পুষ্পস্তবক অর্পণ ছাড়াও বিকালে মিলাদ মাহফিলের আয়োজন করে তারা। ঢাকার মাঠে মুক্তিযোদ্ধা সংসদ, ব্রাদার্স ইউনিয়ন হয়ে আবাহনীর জার্সি গায়ে তোলেন মুন্না। শুধু ঢাকার মাঠেই নয়, ইষ্ট বেঙ্গল ক্লাবের জার্সি গায়ে মুন্না কলকাতার ফুটবল মাতিয়েছিলেন। অথচ দেশের সাবেক ফুটবলাররাই তাকে ভুলে গেছেন। কিন্তু ভুলে যাননি প্রধানমন্ত্রী শেখ হাসিনা, দাঁড়িয়েছেন মুন্নার পরিবারের পাশে।   



12442,28259
চট্টগ্রামে আজ মাঠে গড়াচ্ছে আন্তঃবিশ্ববিদ্যালয় টি-টোয়েন্টি
অন্যান্য
প্রকাশ : ১৩ ফেব্রুয়ারি ২০১৯, ০০:০০
স্পোর্টস রিপোর্টার, চট্টগ্রাম অফিসআজ বুধবার থেকে চট্টগ্রামে মাঠে গড়াচ্ছে আন্তঃবিশ্ববিদ্যালয় টি-টোয়েন্টি ক্রিকেট। চট্টগ্রাম জেলা ক্রীড়া সংস্থার (সিজেকেএস) ব্যবস্থাপনায়, সৃজনশীল মাসিক পত্রিকা দখিনার পৃষ্ঠপোষকতায় টুর্নামেন্টে ৬টি দল লিগ ভিত্তিতে খেলবে। এটি পঞ্চম আসর। চট্টগ্রাম এমএ আজিজ স্টেডিয়ামে উদ্বোধনী দিনসহ প্রত্যেক দিন খেলা হবে দু’টি করে।গতকাল মঙ্গলবার জেলা ক্রীড়া সংস্থার মিডিয়া কক্ষে আয়োজিত এক সংবাদ সম্মেলনে টুর্নামেন্টের খুঁটিনাটি তুলে ধরেন ক্রিকেট কমিটির সম্পাদক আবদুল হান্নান আকবর। আয়োজক সংস্থার সহ-সভাপতি মোঃ হাফিজুর রহমান, যুগ্ম সম্পাদক মোঃ আমিনুল ইসলাম, স্পন্সর প্রতিষ্ঠানের ব্যবস্থাপনা সম্পাদক মুশফিক হোসেন, ক্রিকেট কমিটির ভাইস চেয়ারম্যান দিদারুল আলম চৌধুরী, আলী আব্বাস, মিনহাজউদ্দিন, যুগ্ম সম্পাদক জিএম হাসান, শওকত হোসেন, হাসান মুরাদ বিপ্লব প্রমুখ উপস্থিত ছিলেন।   



12443,28260
শেরপুরে সরকারি ভিক্টোরিয়া একাডেমি চ্যাম্পিয়ন
অন্যান্য
প্রকাশ : ১৩ ফেব্রুয়ারি ২০১৯, ০০:০০
শেরপুর প্রতিনিধিসরকারি ভিক্টোরিয়া একাডেমি প্রাইম ব্যাংক ইয়ং টাইগার্স জাতীয় স্কুল ক্রিকেট প্রতিযোগিতায় শেরপুর ভেন্যুতে চ্যাম্পিয়ন হয়েছে। রানার আপ হয়েছে জি.কে. পাইলট উচ্চ বিদ্যালয়।গত সোমবার শেরপুর সরকারি কলেজ মাঠে তীব্র প্রতিদ্বন্দ্বিতামূলক ফাইনালে সরকারি ভিক্টোরিয়া একাডেমি ৫ রানে জি.কে. পাইলট উচ্চ বিদ্যালয়কে হারায়। ভিক্টোরিয়ার বোলার শহীদ ১১ রানে চার উইকেট নিয়ে ম্যান অব দ্য ফাইনাল হন। খেলা শেষে অতিরিক্ত জেলা প্রশাসক (সার্বিক) জন কেনেডি জাম্বিল প্রধান অতিথি হিসেবে বিজয়ী ও বিজিত দলের মাঝে পুরস্কার বিতরণ করেন।বান্দরবানে চ্যাম্পিয়ন টেকনিক্যাল স্কুলএ দিকে, বান্দরবান জেলায় চ্যাম্পিয়ন হয়েছে বান্দরবান টেকনিক্যাল স্কুল অ্যান্ড কলেজ। ফাইনালে তারা বান্দরবান সরকারি হাই স্কুলকে ৫ উইকেটে হারিয়েছে। —খবর বিজ্ঞপ্তির।



12444,28261
আজকের টিভি
অন্যান্য
প্রকাশ : ১৩ ফেব্রুয়ারি ২০১৯, ০০:০০
 ক্রিকেটনিউজিল্যান্ড-বাংলাদেশপ্রথম ওয়ানডেসরাসরি সকাল ৭ টাচ্যানেল নাইনওয়েস্ট ইন্ডিজ-ইংল্যান্ডতৃতীয় টেস্ট, পঞ্চম দিনসরাসরি রাত ৮ টাসনি টেন ১ ও টেন ১ এইচডিফুটবলউয়েফা চ্যাম্পিয়ন্স লিগটটেনহ্যাম হটস্পার-বরুশিয়া ডর্টমুন্ডসরাসরি রাত ২ টাআয়াক্স-রিয়াল মাদ্রিদসরাসরি রাত ২ টাসনি টেন ২ ও ৩ এবংটেন ২ ও ৩ এইচডি    



12445,28262
বহিষ্কৃত নেতাদের পাল্টাপাল্টি শোডাউন, ক্যাম্পাসে আতঙ্ক
অন্যান্য
প্রকাশ : ১৩ ফেব্রুয়ারি ২০১৯, ০০:০০
সম্প্রতি ক্যাম্পাসে সংঘর্ষের ঘটনায় জগন্নাথ বিশ্ববিদ্যালয় ছাত্রলীগের সাংগঠনিক কার্যক্রম বন্ধের পাশাপাশি গঠিত তদন্ত কমিটিকে ৭ দিনের মধ্যে প্রতিবেদন জমা দেওয়ার নির্দেশ দেয় কেন্দ্রীয় ছাত্রলীগ। তবে তদন্ত প্রতিবেদন জমা দেওয়ার তারিখ শেষ হলেও তা জমা হয়নি। এমতাবস্থায় স্থবির হয়ে পড়েছে জবি শাখা ছাত্রলীগের কার্যক্রম। সাবেক ও বর্তমান নেতাদের অভিযোগ, তদন্ত প্রতিবেদন প্রভাবিত করতেই এই বিলম্ব। এদিকে কমিটির কার্যক্রম স্থগিতের পর ছাত্রলীগের বহিষ্কৃৃত নেতাদের দু গ্রুপের মহড়াকে কেন্দ্র করে বড় ধরনের সংঘর্ষের আশঙ্কা করছে কর্মী ও সাধারণ শিক্ষার্থীরা। গত ৩ ফেব্রুয়ারি শাখা ছাত্রলীগের দু গ্রুপের সংঘর্ষের জের ধরে ক্যাম্পাসে সব ধরনের সাংগঠনিক কার্যক্রমের উপর নিষেধাজ্ঞা দেয় কেন্দ্রীয় সংসদ। এছাড়া ঘটনা তদন্ত করতে সোহান খান, আরেফিন সিদ্দিক সুজন, আল নাহিয়ান খান জয়, ইয়াজ আল রিয়াদকে নিয়ে চার সদস্যের একটি তদন্ত কমিটি গঠন করা হয়। তদন্ত কমিটিকে এক সপ্তাহের ভেতর প্রতিবেদন জমা দেয়ার সময় পেরিয়ে গেলেও তদন্ত প্রতিবেদন জমা না হওয়ায় নিষ্ক্রিয় হয়ে পড়েছে শাখা ছাত্রলীগের কার্যক্রম। কোনো প্রকার নির্দেশনা না পাওয়ায় সাধারণ কর্মীরাও নিজেদের গুটিয়ে নিচ্ছেন।তদন্ত প্রতিবেদন জমা দেওয়া প্রসঙ্গে কমিটির সদস্য সোহান খান বলেন, প্রতিবেদন প্রভাবিত হওয়ার কোনো সুযোগ নেই। সময়ের অভাবে সভাপতি-সম্পাদককে একসাথে পাওয়া যাচ্ছে না। একসাথে পেলেই আমরা এ বিষয়ে কথা বলবো। বারবার অনাকাঙ্ক্ষিত ঘটনা যাতে না ঘটে তার জন্য দোষীদের যথাযথ শাস্তি দেওয়া হবে।এদিকে শাখা ছাত্রলীগের সভাপতি ও সাধারণ সম্পাদক সাংগঠনিক কার্যক্রম বন্ধ করলেও তদন্ত প্রতিবেদন জমা দেওয়ার আগেই কেন্দ্রীয় সভাপতি রেজোয়ানুল হক চৌধুরী শোভন ও সাধারণ সম্পাদক গোলাম রব্বানীর অনুসারী হিসাবে দাবি করে দুটি গ্রুপ ক্যাম্পাসে নিয়মিত শোডাউন দিয়ে যাচ্ছে। কেন্দ্রীয় ছাত্রলীগের অনুসারী দুটি গ্রুপ ক্যাম্পাসে তাদের উপস্থিতি শুরু করলে তাদের দলে ভিড় জমাচ্ছেন ক্যাম্পাস ও আশপাশে চাঁদাবাজি, ছিনতাই, প্রশ্নফাঁস এবং দলীয় বিশৃঙ্খলার দায়ে বহিষ্কৃত ছাত্রলীগ নেতারা। কেন্দ্রীয় ছাত্রলীগের অনুসারী দুটি গ্রুপের একাধিক নেতা দাবি করেছেন, কেন্দ্রীয় ছাত্রলীগ সভাপতি ও সাধারণ সম্পাদকের নির্দেশেই তারা ক্যাম্পাসে অবস্থান শুরু করছেন। এদিকে ক্যাম্পাসে নতুন উপগ্রুপ কয়েকটির নিয়মিত মহড়া ও শোডাউনে ক্যাম্পাসে আবার বড় ধরনের সংঘর্ষের আশঙ্কা করছেন ছাত্রলীগের কর্মীরা। এদিকে কেন্দ্রীয় ছাত্রলীগ বলছে, যারা শোডাউন করছে তারা সামনের কমিটির পদপ্রত্যাশী ভেবে নিজেদের অবস্থান জানান দিচ্ছে।কেন্দ্রীয় ছাত্রলীগের সভাপতি রেজোয়ানুল হক চৌধুরী শোভন বলেন, যেহেতু জবি শাখা ছাত্রলীগের কমিটি সাংগঠনিক কার্যক্রম স্থগিত করা হয়েছে। তাই ছাত্রলীগের পদ প্রত্যাশীরা মনে করছেন তাদের নেতা হতে হবে। এই সুবাদে ক্যাম্পাসে তারা তাদের নিজেদের অবস্থান জানান দেওয়ার চেষ্টা করছে। 



12446,28263
দশ বছরে রেমিটেন্স এসেছে ১০ লাখ ৪৭ হাজার ৫১৮ কোটি টাকা
অন্যান্য
প্রকাশ : ১৩ ফেব্রুয়ারি ২০১৯, ০০:০০
বর্তমান সরকারের গত দুই মেয়াদে ২০০৯-২০১৮ সাল পর্যন্ত মোট ১০ লাখ ৪৭ হাজার ৫১৮ কোটি ৩১ লাখ টাকা রেমিটেন্স এসেছে বলে সংসদকে জানিয়েছেন প্রবাসী কল্যাণ ও বৈদেশিক কর্মসংস্থান প্রতিমন্ত্রী ইমরান আহমদ। ইমরান আহমদের অনুপস্থিতিতে গতকাল মঙ্গলবার সংসদে প্রশ্নোত্তর পর্বে তার পক্ষে বিভিন্ন প্রশ্নের জবাব দেন শ্রম প্রতিমন্ত্রী বেগম মুন্নুজান সুফিয়ান। বিরোধী দল জাতীয় পার্টির এমপি পীর ফজলুর রহমানের এক লিখিত প্রশ্নের জবাবে প্রবাসী কল্যাণ প্রতিমন্ত্রী এই তথ্য জানান।আনোয়ারুল আবেদীন খানের এক প্রশ্নের জবাবে প্রতিমন্ত্রী সংসদকে জানান, বাংলাদেশ থেকে বিশ্বের ১৬৮টি দেশে কর্মী পাঠানো হয়েছে। এছাড়া বর্তমান সরকারের পরিকল্পনা অনুযায়ী প্রতিটি উপজেলা থেকে প্রতিবছর গড়ে ১ হাজার কর্মী পাঠানোর পরিকল্পনা নেওয়া হয়েছে। নুরুন্নবী চৌধুরী শাওনের এক প্রশ্নের জবাবে প্রতিমন্ত্রী জানান, ২০০৯ থেকে ২০১৯ সালের জানুয়ারি পর্যন্ত বিশ্বের বিভিন্ন দেশে ৫৯ লাখ ৯২ হাজার ১৩২ জন কর্মী গেছেন। নজরুল ইসলাম বাবুর এক প্রশ্নের জবাবে প্রতিমন্ত্রী জানান, মালয়েশিয়া সরকারের সঙ্গে জি টু জি প্লাস সমঝোতা স্বাক্ষরের পরে এ প্রক্রিয়ায় ২০১৮ সালে মালয়েশিয়ায় ১ লাখ ৭৫ হাজার ৯২৭ জন কর্মী গেছেন। রোহিঙ্গাদের জন্য খাদ্য সংকট হবে না: খাদ্যমন্ত্রীপ্রশ্নোত্তর পর্বে এক প্রশ্নের জবাবে খাদ্যমন্ত্রী সাধন চন্দ্র মজুমদার সংসদকে জানান, প্রধানমন্ত্রী শেখ হাসিনার নেতৃত্বে আজ বাংলাদেশ খাদ্য উদ্বৃত্তের দেশে পরিণত হয়েছে। রোহিঙ্গাদের বাড়তি চাপে দেশে আপাতত খাদ্য সংকট দেখা দেওয়ার কোনো সম্ভাবনা নেই। খাদ্য অধিদপ্তরের সাথে বিশ্ব খাদ্য কর্মসূচির মাঝে সম্পাদিত এমওইউ-এর মাধ্যমে রোহিঙ্গাদের খাদ্যশস্য সরবরাহ করা হচ্ছে। আরেক প্রশ্নের জবাবে খাদ্যমন্ত্রী জানান, দেশে বর্তমানে ১৫ লাখ ৩০ হাজার ৩১৭ মেট্রিক টন খাদ্যশস্য মজুদ রয়েছে। এরমধ্যে চাল ১৩ লাখ ৫৩ হাজার ৪৪২ মেট্রিক টন, গম ১ লাখ ৭৫ হাজার ৫২৬ মেট্রিক টন ও ধানের পরিমাণ ১ হাজার ৩৪৯ মেট্রিক টন। অপর এক প্রশ্নের জবাবে খাদ্যমন্ত্রী জানান, চালের বাজার মূল্য নিয়ন্ত্রণে রাখার লক্ষ্যে গত দশ বছরে সরকার সফলতা অর্জন করেছে।  



12447,28264
আধুনিক ঢাকা গড়ার অঙ্গীকার আতিকের
অন্যান্য
প্রকাশ : ১৩ ফেব্রুয়ারি ২০১৯, ০০:০০
 ‘সুস্থ, সচল ও আধুনিক ঢাকা’ গড়ার অঙ্গীকার করে ইশতেহার দিলেন ঢাকা উত্তর সিটি করপোরেশনে আওয়ামী লীগের মেয়র প্রার্থী মো: আতিকুল ইসলাম। গত স্থানীয় একটি হোটেলে রাজনীতিবিদ, ব্যবসায়ী নেতা, ক্রিকেট তারকা, শিল্পী-অভিনেতা, প্রকৌশলীসহ বিভিন্ন পর্যায়ের মানুষের উপস্থিতিতে ইশতেহার ঘোষণা করেন তিনি। তিনি বলেন, আমরা সবাই মিলে এই ইশতেহার তৈরি করেছি। আমরা আশা করছি, সবাই মিলে চেষ্টা করলে আমাদের লক্ষ্য অর্জন সম্ভব।উত্তর ঢাকার উন্নয়নে ডিজিটাল প্রযুক্তি ব্যবহার করার অঙ্গীকার করেছেন আতিক। ইশতিহারে এ বিষয়ে বলা হয়েছে, এজন্য ডিজিটাল প্রযুক্তিতে ট্রাফিক ব্যবস্থা নিয়ন্ত্রণ, অ্যাপের মাধ্যমে নাগরিক সমস্যার সরাসরি পাঠানোর ব্যবস্থা ও সমাধান করা হবে। সব গণপরিবহনের জন্য একটি ডিজিটাল ও সমন্বিত ই-টিকেটিং ব্যবস্থা চালু করার কথাও এসেছে ইশতেহারে।আতিক বলেন,  আমি জানি ইশতেহারের বিষয়গুলো বলা যতটা সহজ, বাস্তবায়ন করা ঠিক ততটাই কঠিন। কিন্তু আমি একনিষ্ঠ ও আত্মবিশ্বাসী, আপনাদের ভোটে নির্বাচিত হলে আমার সাধ্যের সবটুকু ঢেলে দেব। ঢাকার উন্নয়নের সঙ্গে সঙ্গে সৃষ্টি হওয়া নানা সমস্যা উত্রানো নিজের জন্য একটি ‘কঠিন পরীক্ষা’ বলে মনে করছেন আতিক। আমার প্রধান লক্ষ্য ঢাকার বিকাশের সঙ্গে শহরটি যেন তার গৌরব না হারায় তা নিশ্চিত করা। ঢাকাকে বসবাসের উপযোগী করে গড়ে তোলা।এছাড়াও মশক নিধন, বিশুদ্ধ বাতাস ফিরিয়ে আনা, খেলাধূলা ও অন্যান্য গঠনমূলক কর্মকাণ্ডের জন্য উন্মুক্ত পার্ক ও মাঠ তৈরি করা, ড্রেনেজ ব্যবস্থার উন্নয়ন, বহুতল ও ভূগর্ভস্থ পার্কিং ব্যবস্থা গড়ে তোলার দিকে গুরুত্ব দেওয়া হয়েছে। 



12448,28265
ক্যাপশন নিউজ ১
অন্যান্য
প্রকাশ : ১৩ ফেব্রুয়ারি ২০১৯, ০০:০০



12449,28266
ক্যাপশন নিউজ ২
অন্যান্য
প্রকাশ : ১৩ ফেব্রুয়ারি ২০১৯, ০০:০০



12450,28267
জাতির পিতার প্রতিকৃতিতে সংসদ উপনেতার শ্রদ্ধা
অন্যান্য
প্রকাশ : ১৩ ফেব্রুয়ারি ২০১৯, ০০:০০
ইত্তেফাক রিপোর্টএকাদশ জাতীয় সংসদে সরকারি দলের সংসদ উপনেতা সৈয়দা সাজেদা চৌধুরী জাতির পিতা বঙ্গবন্ধু শেখ মুজিবুর রহমানের প্রতি শ্রদ্ধা নিবেদন করেছেন। টানা তৃতীয়বারের মতো সংসদ উপনেতা নির্বাচিত হওয়ার পর গতকাল মঙ্গলবার সকালে ধানমন্ডি ৩২ নম্বরে বঙ্গবন্ধু স্মৃতি জাদুঘরের সামনে জাতির পিতা শেখ মুজিবুর রহমানের প্রতিকৃতিতে পুষ্পস্তবক অর্পণের মাধ্যমে শ্রদ্ধা নিবেদন করেন তিনি। বঙ্গবন্ধুর প্রতিকৃতিতে শ্রদ্ধাঞ্জলি অর্পণের পর তিনি সেখানে কিছুক্ষণ নীরবে দাঁড়িয়ে থেকে স্বাধীনতার মহান স্থপতির প্রতি শ্রদ্ধা জানান। এ সময় উপনেতার দুই ছেলে সাজিদ আকবর চৌধুরী ও শাহদাব আকবর চৌধুরী, মো: শফি উদ্দিনসহ ফরিদপুর-২ আসনের বিপুলসংখ্যক নেতাকর্মী উপস্থিত ছিলেন। একাদশ জাতীয় সংসদ নির্বাচনে সৈয়দা চৌধুরী ফরিদপুর-২ আসন থেকে নির্বাচিত হন। 



12451,28268
কেন্দ্রীয় ১৪ দলের বৈঠক আজ
অন্যান্য
প্রকাশ : ১৩ ফেব্রুয়ারি ২০১৯, ০০:০০
ইত্তেফাক রিপোর্টআওয়ামী লীগ নেতৃত্বাধীন কেন্দ্রীয় ১৪ দলের বৈঠক আজ বুধবার বেলা সাড়ে ১১টায় রাজধানীর বঙ্গবন্ধু এভিনিউস্থ আওয়ামী লীগ কেন্দ্রীয় কার্যালয়ে অনুষ্ঠিত হবে। দলটির এক সংবাদ বিজ্ঞপ্তিতে এ কথা জানানো হয়। আওয়ামী লীগ প্রেসিডিয়াম সদস্য ও কেন্দ্রীয় ১৪ দলের মুখপাত্র মোহাম্মদ নাসিম এমপি সংশ্লিষ্ট সবাইকে যথাসময়ে সভায় উপস্থিত থাকার জন্য অনুরোধ জানিয়েছেন। 



12452,28269
রোহিঙ্গাদের ত্রাণ কর্মসূচিতে জবাবদিহিতা নিশ্চিতের দাবি
অন্যান্য
প্রকাশ : ১৩ ফেব্রুয়ারি ২০১৯, ০০:০০
ইত্তেফাক রিপোর্টকক্সবাজারে স্থানীয়দের অংশগ্রহণের সুযোগ না থাকায় রোহিঙ্গা যৌথ সাড়াপ্রদান পরিকল্পনা (জেআরপি) ২০১৯-এর সমালোচনা করে রোহিঙ্গা ত্রাণ কর্মসূচিতে অংশগ্রহণ এবং জবাবদিহিতা নিশ্চিত করার দাবি জানিয়েছে প্রায় ৫০টি স্থানীয় এনজিও এবং নাগরিক সংগঠনের নেটওয়ার্ক কক্সবাজার সিএসও-এনজিও ফোরাম (সিসিএনএফ) এবং বেসরকারি সংস্থা কোস্ট ট্রাস্ট। গতকাল মঙ্গলবার ঢাকায় জাতীয় প্রেসক্লাবে আয়োজিত সংবাদ সম্মেলনে সংগঠনগুলোর পক্ষ থেকে জেআরপি’কে দ্বন্দ্ব ও নিরাপত্তা সংবেদনশীল করার পাশাপাশি প্রাপ্ত সকল অর্থের স্বচ্ছতা নিশ্চিত করতে বলা হয়েছে।সংবাদ সম্মেলনে সভাপতিত্ব করেন সিসিএনএফ কো-চেয়ার ও কোস্ট ট্রাস্টের নির্বাহী পরিচালক রেজাউল করিম চৌধুরী। এতে আয়োজকদের পক্ষ থেকে অবস্থানপত্র পাঠ করেন সিসিএনএফ-এর আরকে কো-চেয়ার এবং পালস কক্সবাজার-এর নির্বাহী পরিচালক আবু মোর্শেদ চৌধুরী। আরও বক্তব্য রাখেন ডিজাস্টার ফোরামের নঈম গওহর ওয়ারা, ফেডারেশন অব এনজিওস বাংলাদেশ (এফএনবি)-এর পরিচালক মো. রফিকুল ইসলাম। স্বাগত বক্তব্য রাখেন কোস্ট ট্রাস্টের সহকারী পরিচালক মোস্তফা কামাল আকন্দ।সাংবাদিক সম্মেলনে সংগঠনগুলোর পক্ষ থেকে আরো কিছু দাবি জানানো হয়েছে। এর মধ্যে রয়েছে জাতিসংঘ সংস্থা এবং আইএনজিওগুলোর স্থানীয়করণের নীতিমালা প্রণয়ন, অংশীদার বাছাইয়ের ক্ষেত্রে প্রথমে স্থানীয় এনজিওগুলোকে প্রাধান্য দেওয়া, সকল স্টেকহোল্ডারদের (অংশীজন) জন্য একটি অভিযোগ নিষ্পত্তি ব্যবস্থাপনা নীতিমালা প্রণয়ন এবং যোগ্যতা এবং প্রতিযোগিতার ভিত্তিতে মাঠ পর্যায়ের এবং সেবা কর্মীদের ৭০ শতাংশ স্থানীয়দের মধ্য থেকে নিয়োগ প্রদান। 



12453,28270
প্রধানমন্ত্রীর বেসরকারি খাত উপদেষ্টার সঙ্গে নোয়াব নেতাদের সাক্ষাত্
অন্যান্য
প্রকাশ : ১৩ ফেব্রুয়ারি ২০১৯, ০০:০০
ইত্তেফাক রিপোর্ট বাংলাদেশ সংবাদপত্র ওনার্স অ্যাসোসিয়েশনের (নোয়াব) নেতারা প্রধানমন্ত্রীর বেসরকারি খাত, শিল্প ও বিনিয়োগ বিষয়ক উপদেষ্টা সালমান এফ রহমানের সঙ্গে সাক্ষাত্ করেছেন। গতকাল মঙ্গলবার গুলশানে সালমান এফ রহমানের কার্যালয়ে এ সাক্ষাত্ ও মতবিনিময় অনুষ্ঠিত হয় বলে এক সংবাদ বিজ্ঞপ্তিতে জানানো হয়েছে।নোয়াবের নেতারা সংবাদপত্র শিল্পের বিদ্যমান সমস্যা তুলে ধরেন। উপদেষ্টা সালমান এফ রহমান সমস্যাগুলো নিয়ে প্রধানমন্ত্রীর সঙ্গে আলোচনা করে সমাধানের আশ্বাস দেন। এ সময় উপস্থিত ছিলেন দৈনিক সমকালের প্রকাশক এ কে আজাদ, ডেইলি স্টারের সম্পাদক মাহফুজ আনাম, ইন্ডিপেন্ডেন্টের সম্পাদক এম শামসুর রহমান, দৈনিক প্রথম আলোর সম্পাদক মতিউর রহমান, দৈনিক মানবজমিনের প্রধান সম্পাদক মতিউর রহমান চৌধুরী, দৈনিক বাংলাদেশ প্রতিদিনের সম্পাদক নঈম নিজাম এবং নিউ এজের প্রকাশক শহিদুল্লাহ বাদল খান।



12454,28271
‘হজের খরচ বাড়েনি বেড়েছে সৌদি সার্ভিস চার্জ’
অন্যান্য
প্রকাশ : ১৩ ফেব্রুয়ারি ২০১৯, ০০:০০
ইত্তেফাক রিপোর্ট  ধর্ম প্রতিমন্ত্রী শেখ মোহাম্মদ আবদুল্লাহ বলেছেন, সরকার এবার হজযাত্রার খরচ কমিয়ে আনলেও সৌদি আরবের সার্ভিস চার্জ বেড়ে যাওয়ায় মোট খরচ বেড়ে গেছে। গতকাল ধর্ম মন্ত্রণালয়ের সভাকক্ষে এক সংবাদ সম্মেলনে হজযাত্রার খরচ নিয়ে এই যুক্তি তুলে ধরেন তিনি। ধর্ম প্রতিমন্ত্রী বলেন, সৌদি সরকার সার্ভিস চার্জসহ অন্যান্য খরচ বাড়িয়েছে ২৪ হাজার ৯৮০ টাকা। সৌদি সরকারের বাড়ানো চার্জ কারও কমানোর ক্ষমতা নেই জানিয়ে তিনি বলেন, প্যাকেজ-২ এ সৌদি সরকার চার্জ বাড়িয়েছে ১৯ হাজার ৩৫ টাকা। কিন্তু গত বছরের তুলনায় বেড়েছে ১২ হাজার টাকার মতো।প্রতিমন্ত্রী বলেন, এবছর প্যাকেজ ১ এর জন্য প্রস্তাবিত ব্যয় ধরা হয়েছিল ৪ লাখ ৪২ হাজার ৯১০ টাকা আর প্যাকেজ ২ এর জন্য ব্যয় ধরা হয়েছিল ৩ লাখ ৭০ হাজার টাকা। চাঁদ দেখা সাপেক্ষে আগামী ১০ অগাস্ট হজ হতে পারে। এবার বাংলাদেশ থেকে এক লাখ ২৭ হাজার ১৯৮ জন হজে যেতে পারবেন। এ বছর যারা হজে যেতে চান তাদের পাসপোর্টের মেয়াদ ২০২০ সালের ১০ ফেব্রুয়ারি পর্যন্ত থাকতে হবে। এবার রমজান মাসের আগেই সৌদিতে বাড়ি ভাড়া করতে হবে। সৌদির বাড়ি ভাড়া এবং সার্ভিস ও ক্যাটারিং চার্জ অনলাইনে জমা দিতে হবে। গত সোমবার মন্ত্রিসভা বৈঠকে জাতীয় হজ ও ওমরাহ নীতি-২০১৯’ এবং ‘হজ প্যাকেজ-২০১৯’ এর খসড়া অনুমোদন দেওয়া হয়। এবার সরকারি ব্যবস্থাপনায় হজের খরচ প্যাকেজ-১ এ চার লাখ ১৮ হাজার ৫০০ টাকা এবং প্যাকেজ-২ এ তিন লাখ ৪৪ হাজার টাকা নির্ধারণ করা হয়েছে। গত বছর প্যাকেজ-১ এ তিন লাখ ৯৭ হাজার ৯২৯ টাকা এবং প্যাকেজ-২ এ তিন লাখ ৩১ হাজার ৩৫৯ টাকা নির্ধারিত ছিল। সেই হিসেবে সরকারি ব্যবস্থাপনায় প্যাকেজ-১ এ এবার ২০ হাজার ৫৭১ টাকা এবং প্যাকেজ-২ এ ২৪ হাজার ৬৪৫ টাকা বেশি খরচ পড়বে। 



12455,28272
স্নায়ু বিষ টেস্টিং সল্ট!
অন্যান্য
প্রকাশ : ১৩ ফেব্রুয়ারি ২০১৯, ০০:০০
 ডা. সঞ্চিতা বর্মন খাবারকে মুখরোচক বা মজাদার করতে স্বাদ লবণ বা টেস্টিং সল্ট নামের রাসায়নিক উপাদান বাড়িতে ও খাবার দোকানে বহুল ব্যবহূত হয়। এটি বেশি পরিমাণে ব্যবহার হলে স্নায়ুতন্ত্রের ব্যাপক ক্ষতি হতে পারে, তাই বিজ্ঞানীরা একে স্নায়ুবিষ বলে থাকেন।টেস্টিং সল্টের উপকারিতার চেয়ে অপকারিতাই বেশি। বাজারের বিভিন্ন প্যাকেটজাত ও বিভিন্ন রেস্টুরেন্টের খাবারকে মুখরোচক করার জন্য অতিরিক্ত মাত্রায় টেস্টিং সল্ট ব্যবহার করা হয়। এসব খাবারের মধ্যে অনেকগুলোই শিশু-কিশোরের কাছে লোভনীয়। ফলে এর সবচেয়ে বেশি ক্ষতিকর প্রভাব পড়ে শিশু-কিশোরদের ওপর।টেস্টিং সল্টের রাসায়নিক নাম সোডিয়াম গ্লুকোমেট, যা মানুষের স্নায়ুর জন্য ক্ষতিকর। এটি ব্যক্তির মনোযোগ দেওয়ার ক্ষমতা হ্রাস করে। ফলে গভীর মনোযোগের কাজ করতে গেলে স্নায়ুতন্ত্র ক্ষতিগ্রস্ত হতে পারে। অন্যদিকে স্নায়ু ক্ষতিগ্রস্ত ব্যক্তিদের মেজাজ খিটখিটে হয়। এর কারণ হলো টেস্টিং সল্ট দেহে প্রবেশ করে কেন্দ্রীয় স্নায়ুকে বিষিয়ে দেয়। ফলে স্নায়ুতন্ত্র সঠিকভাবে কাজ করতে পারে না। পাশাপাশি বমি ভাব, মাথা ব্যথা, খাবারে অরুচি, স্মৃতিশক্তি হ্রাস, গলা জ্বালা, বুকে চাপ অনুভব করা, দুর্বল  লাগা, হাতের বা পায়ের তালু জ্বালাপোড়া ইত্যাদি লক্ষণ দেখা যায়।টেস্টিং সল্ট সবচেয়ে বেশি ব্যবহার হতো চীনে যা এখন সেখানে নিষিদ্ধ। কিন্তু বাংলাদেশের খাদ্য তালিকায় এখনো টেস্টিং সল্ট রয়ে গেছে। তাই যে সকল খাবারে টেস্টিং সল্ট ব্যবহার করা হয় তা সীমিত করতে হবে। অর্থাত্ কেনা খাবারের ব্যবহার কমাতে হবে। কিন্তু সেটাও হবে অনিয়মিত। তাহলে ধীরে ধীরে স্নায়ু ক্ষত পূরণ হবে। কোনো খাবার কেনার পূর্বে তাতে টেস্টিং সল্ট আছে কিনা দেখে নিতে হবে এবং সেই অনুযায়ী খেতে হবে।লেখক: ত্বক, লেজার এন্ড এসথেটিক বিশেষজ্ঞ 



12456,28273
মন্ত্রীরা অনুপস্থিত থাকায় সংসদে ক্ষোভ ফখরুল ইমামের
অন্যান্য
প্রকাশ : ১৩ ফেব্রুয়ারি ২০১৯, ০০:০০
ইত্তেফাক রিপোর্টসংসদে প্রশ্নোত্তর পর্ব ও কার্যপ্রণালী বিধির ৭১ বিধিতে জরুরি জনগুরুত্বপূর্ণ বিষয়ে আনা মনোযোগ আকর্ষণ নোটিসের ওপর সংসদ সদস্যদের বক্তব্য প্রদানকালে সংশ্লিষ্ট মন্ত্রীরা উপস্থিত না থাকায় ক্ষোভ প্রকাশ করেছেন সংসদের বিরোধী দল জাতীয় পার্টির (জাপা) সংসদ সদস্য ফখরুল ইমাম।গতকাল সংসদে ৭১ বিধিতে নিজের একটি নোটিসের উপর বক্তব্য শুরুর প্রাক্কালে ফখরুল ইমাম বলেন, সংসদে প্রশ্নোত্তর পর্ব ও ৭১ বিধিতে জরুরি জনগুরুত্বপূর্ণ নোটিসের ওপর বক্তব্য খুবই গুরুত্বপূর্ণ। এই ধরনের অতি জরুরি সময়ে সংশ্লিষ্ট মন্ত্রীরা উপস্থিত থাকলে আমরা উপকৃত হতাম।  



12457,28274
দেশের সব অঞ্চলে সুষম বিনিয়োগ চান ব্যবসায়ীরা
অন্যান্য
প্রকাশ : ১৩ ফেব্রুয়ারি ২০১৯, ০০:০০
ভ্যাট আদায়ে হয়রানি বন্ধের দাবি ইত্তেফাক রিপোর্ট দেশের কেবল দুই একটি অঞ্চলকে বিনিয়োগ ও শিল্পায়নের ক্ষেত্রে গুরুত্ব না দিয়ে দেশব্যাপী সুষমভাবে তা ছড়িয়ে দেওয়ার দাবি জানিয়েছেন ব্যবসায়ী নেতারা। তারা মনে করেন, এটি বাস্তবায়ন করা গেলে দেশের রাজস্ব আদায়, কর্মসংস্থান ও সার্বিক উন্নয়ন ত্বরান্বিত হবে। এছাড়া ভ্যাট আদায়ে হয়রানির অভিযোগ তুলে তা বন্ধ করার দাবিও জানিয়েছেন তারা। গতকাল মঙ্গলবার রাজধানীর মতিঝিলে ফেডারেশন ভবনে দেশের ব্যবসায়ী চেম্বারের সভাপতিদের এক বৈঠকে ব্যবসায়ী নেতারা এসব কথা বলেন।তারা বলেন, দেশের মোট বিনিয়োগের ৯০ শতাংশই ঢাকা ও চট্টগ্রামে। এর মধ্যে ঢাকায় ৭০ শতাংশ ও চট্টগ্রামে ২০ শতাংশ। আর অবশিষ্ট ১০ শতাংশ বিনিয়োগ সারাদেশে। অথচ সারাদেশে শিল্পায়ন হলে কর্মসংস্থান ও রাজস্বের ক্ষেত্রে তা ইতিবাচক ভুমিকা রাখত। বক্তারা এ সময় উত্তরবঙ্গে শিল্প স্থাপনের ক্ষেত্রে বিশেষ সহায়তা প্রদান, বৃহত্তর রংপুর অঞ্চলে ‘বিশেষ অর্থনৈতিক অঞ্চল’ স্থাপন এবং দিনাজপুর ও নীলফামারিতে গ্যাসলাইন স্থাপনের দাবি জানানো হয়েছে। ব্যবসায়ী  নেতৃবৃন্দ ভ্যাট আদায়ের ক্ষেত্রে রাজস্ব বিভাগের হয়রানির অবসান চান। বৈঠকে  দেশের বিভিন্ন এলাকার ব্যবসায়ী চেম্বারের নেতারা স্ব স্ব এলাকার ব্যবসায়িক সম্ভাবনা ও চ্যালেঞ্জ তুলে ধরেন। কাউন্সিল অব চেম্বার প্রেসিডেন্টস এর সভাপতি ও এফবিসিসিআইয়ের সিনিয়র সহ-সভাপতি শেখ ফজলে ফাহিমের সভাপতিত্বে্ এতে প্রধান অতিথি ছিলেন এফবিসিসিআইয়ের সভাপতি সফিউল ইসলাম মহিউদ্দিন।আলোচনায় অংশ নিয়ে রংপুর মেট্রোপলিটন চেম্বারের সভাপতি রেজাউল ইসলাম মিলন বলেন, জেলা পর্যায়ে যে কোন ব্যবসা শুরুর জন্য জেলা চেম্বার অব কমার্স থেকে অনুমতি নেয়ার বিধান রাখা দরকার। এছাড়াও ব্যবসা বা  শিল্প স্থাপনের আগে সেই বিনিয়োগের ধরন কি হবে, পণ্যের চাহিদা ও যোগান ইত্যাদি স্থানীয় চেম্বারগুলোর সাথে আলোচনা করে নেয়ার নীতিমালা থাকার দাবি জানান। তিনি করের হার না বাড়িয়ে করের আওতা বাড়ানোর উপর গুরুত্ব দেন। এছাড়াও রংপুরে একটি ‘বিশেষ অর্থনৈতিক অঞ্চল’ স্থাপনের দাবি জানান।খুলনা চেম্বারের সভাপতি কাজী আমিনুল হক বলেন, ভ্যাট আদায় কার্যক্রমে জেলা চেম্বারকে স্থানীয় রাজস্ব কর্মকতারা গুরুত্ব দেন না। রাজস্ব আদায় প্রক্রিয়ায় হয়রানি বন্ধ করতে হবে এবং একই করদাতাকে বারবার চাপ না দিয়ে করের আওতা বাড়াতে হবে।এফবিসিসিআইয়ের সভাপতি সফিউল ইসলাম মহিউদ্দিন এফবিবিসিসিআইয়ের বিভিন্ন কর্মপরিকল্পনা তুলে ধরেন। এ সময় অন্যদের মধ্যে বক্তব্য দেন চট্টগ্রাম উইমেন চেম্বাবের সভাপতি মনোয়ারা হাকিম আলী, রাঙ্গামাটি চেম্বারের সভাপতি বেলায়েত হোসেন, সিলেট উইমেন চেম্বারের সভাপতি স্বর্ণলতা রায়, লক্ষীপুর চেম্বারের প্রতিনিধি দেওয়ান সুলতান আহমেদ প্রমুখ।  



12458,28275
আলুর দরপতনে ক্ষতির রেশ কাটেনি, ঋণ নিয়ে বিপাকে হিমাগারগুলো
অন্যান্য
প্রকাশ : ১৩ ফেব্রুয়ারি ২০১৯, ০০:০০
সহজ শর্তে ঋণ পরিশোধ ও দীর্ঘমেয়াদে সুবিধা দাবিআলাউদ্দিন চৌধুরী২০১৭ সালে আলুর অস্বাভাবিক দর পতনে ক্ষতির রেশ কাটেনি এখনও। সে সময় ব্যাংক থেকে ঋণ নিয়ে হিমাগারে আলু রেখে লোকসান গুণেছেন চাষিসহ ব্যবসায়ীরা। প্রতি কেজি আলু উত্পাদনে ১৪ টাকা খরচ হলেও সে সময় বাজার মূল্য নেমে এসেছিল ৩/৪ টাকায়। ফলে বিপুল অঙ্কের লোকসান গুণতে হয়। ব্যাংক ঋণ পরিশোধ না করতে পারায় নতুন করে ঋণও পাচ্ছে না তারা। এর ফলে আসছে মার্চ মাসের মৌসুমে আলুর বাজার নিয়ে চিন্তিত ব্যবসায়ীরা। বাংলাদেশ ব্যাংকের হিসাব অনুযায়ী বর্তমানে ২২টি ব্যাংকের মোট ১০৮টি হিমাগার প্রকল্পে অর্থায়ন রয়েছে। ২০১৭ সালের ডিসেম্বর পর্যন্ত মোট ঋণের স্থিতি ছিল ১ হাজার ৪৪৪ কোটি টাকা। এর মধ্যে ৭৪৪ কোটি ৬৬ লাখ টাকা অনিয়মিত ঋণে পরিণত হয়েছে। এখন তারা ঋণ পরিশোধে সহজ শর্তের নানা সুযোগ চেয়েছেন সরকারের কাছে। এ বিষয়ে জানতে চাইলে বাংলাদেশ কোল্ড স্টোরেজ অ্যাসোসিয়েশনের (বিসিএসএ) প্রেসিডেন্ট মো. মোশারফ হোসেন ইত্তেফাককে জানান, এক দশক আগেও দেশে ৪০ থেকে ৫০ লাখ মেট্রিক টন আলু উত্পাদিত হতো। ২০১৭ সালের মৌসুমে দেশে প্রায় ১ কোটি ১৩ লাখ মেট্রিক টন আলু উত্পন্ন হয়েছিল। সে সময় আলুর মূল্য অস্বাভাবিক কমে যাওয়ায় বিপাকে পড়েছিল আলু চাষিরা। অ্যাসোসিয়েশনের হিসাব অনুযায়ী ঐ বছর আলু চাষি, ব্যবসায়ী ও হিমাগার মালিকদের সম্মিলিত লোকসানের পরিমাণ ছিল প্রায় ১২ হাজার কোটি টাকা। আলুর দর এতটাই পতন হয়েছে যে, হিমাগারে রাখা আলু তুলতে আসেনি অনেক চাষি ও ব্যবসায়ীরা। বড় ব্যবসায়ীদের অনেকেই ক্ষতি কিছুটা কাটিয়ে উঠতে পারলেও বেশির ভাগ হিমাগার মালিক ২০১৭ সালে ঋণের কিস্তি ও দায়দেনা পরিশোধে ব্যর্থ হন। নতুন করে ঋণ না পেলে আসছে মৌসুমে তাদের অনেকেই ক্ষতির সম্মুখীন হবেন। সরকারি ব্যাংকের ঋণের পাশাপাশি বেসরকারি বিভিন্ন ব্যাংকের ঋণ পরিশোধে বাস্তবভিত্তিক উদ্যোগ নেওয়ার জন্য সরকারের প্রতি আহ্বান জানান তিনি। এজন্য ২০ বছর মেয়াদে ঋণ পরিশোধসহ অন্যান্য কৃষি শিল্পের মতো হিমাগার শিল্পের বিদ্যুত্ বিলের উপর ২০ শতাংশ রিবেট দেওয়ার আহ্বান জানান তিনি।উল্লেখ্য, বাংলাদেশে বছরে গড়ে প্রায় ১ কোটি টন আলু উত্পন্ন হচ্ছে। তার মধ্যে বাত্সরিক আলুর চাহিদা ৮০ থেকে ৮৫ লাখ টন। বাড়তি থেকে যায় ১৫ থেকে ২০ লাখ টান আলু। গুণগত মান নিশ্চিত না করায় আলু বিদেশে রপ্তানিও করা যায় না। অন্যদিকে দেশে মানুষের খাদ্যাভ্যাসের কারণে আলুর ব্যবহার বাড়ছে না। এজন্য খাবারে আলুর ব্যবহার বাড়াতে দেশের প্রত্যন্ত অঞ্চলে উদ্বুদ্ধকরণ ও সচেতনা বৃদ্ধির কর্মসূচি নেওয়ার আহ্বান জানিয়ে অ্যাসোসিয়েশনের পক্ষ থেকে বলা হয়েছে, যদি সরকারিভাবে ত্রাণকার্য বা বিজিএফ-ভিডিজি বা কাবিখার চালের সঙ্গে আলু বিতরণের পদক্ষেপ নেওয়া হতো তাহলে হিমাগারগুলোর সংরক্ষিত আলুর ব্যবহার বৃদ্ধি পেত।  



12459,28276
ক্রাফ্ট কমপ্লেক্সের জন্য জমি বরাদ্দের দাবি
অন্যান্য
প্রকাশ : ১৩ ফেব্রুয়ারি ২০১৯, ০০:০০
ইত্তেফাক রিপোর্টদেশে উত্পাদিত হস্ত ও কারু শিল্পপণ্যের প্রদর্শন ও বিপণনের জন্য একটি ক্রাফ্ট কমপ্লেক্স গড়ে তুলতে জায়গা বরাদ্দের দাবি জানিয়েছে বাংলাদেশ হস্ত শিল্প প্রস্তুতকারক ও রপ্তানিকারক সমিতি (বাংলাক্রাফ্ট)। গতকাল শিল্পমন্ত্রী নূরুল মজিদ মাহমুদ হুমায়ূন এর সাথে আয়োজিত বৈঠকে সমিতির নেতারা এ দাবি জানান। শিল্প মন্ত্রণালয়ে এ বৈঠক অনুষ্ঠিত হয়। বৈঠকে বাংলাক্রাফটের সভাপতি আশরাফুর রহমান, নির্বাহী সদস্য ফৌজিয়া আমিন নীনা, রাজিয়া সুলতানা ও মোহাম্মদ আবু কাউসারসহ নেতৃবৃন্দরা উপস্থিত ছিলেন। তারা বলেন, শিল্প মন্ত্রণালয় প্রণিত ‘হস্ত ও কারু শিল্প নীতিমালা ২০১৫’ এর আলোকে এ শিল্পখাতের বিকাশে সরকারের পৃষ্ঠাপোষকতা প্রয়োজন। তারা শিল্প মন্ত্রণালয়ের সাথে যৌথ উদ্যোগে ‘জাতীয় হস্ত ও কারু শিল্প মেলা’ আয়োজনের প্রস্তাব করেন। 



12460,28277
সেবা প্রাপ্তির দীর্ঘসূত্রতায় বিনিয়োগ ব্যাহত হচ্ছে : ঢাকা চেম্বার
অন্যান্য
প্রকাশ : ১৩ ফেব্রুয়ারি ২০১৯, ০০:০০
ইত্তেফাক রিপোর্ট ব্যবসা সহায়ক সেবা প্রাপ্তির দীর্ঘসূত্রতার কারণে ব্যবসায়ের পরিচালন ব্যয় বেড়ে যাচ্ছে এবং এতে স্থানীয় ও বৈদেশিক বিনিয়োগ ব্যাহত হচ্ছে বলে অভিযোগ তুলেছেন ঢাকা চেম্বার অব কমার্স অ্যান্ড ইন্ডাস্ট্রির (ডিসিসিআই) সভাপতি ওসামা তাসীর। এই সমস্যা সমাধানের লক্ষ্যে সরকারের প্রস্তাবিত ‘ওয়ান স্টপ সেবা’ কার্যক্রমের বাস্তবায়ন দ্রুততর করা এবং সরকারের বিভিন্ন নীতিমালার মধ্যে সমন্বয় বাড়ানোর দাবিও জানিয়েছেন তিনি। গতকাল মঙ্গলবার বাংলাদেশ বিনিয়োগ উন্নয়ন কর্তৃপক্ষের (বিডা) নির্বাহী চেয়ারম্যান কাজী এম আমিনুল ইসলামের সঙ্গে ডিসিসিআই প্রতিনিধিদলের সাক্ষাত্কালে তিনি এসব কথা বলেন।ডিসিসিআই সভাপতি বলেন, বর্তমানে জিডিপিতে বেসরকারি খাতের বিনিয়োগের অবদান ২৬ দশমিক ৬ শতাংশ। ২০৩০ সালের মধ্যে এটি ৩৫ শতাংশে উন্নীত করতে হবে। এ জন্য আমদানি-রপ্তানি নীতি, বৈদেশিক মুদ্রা বিনিময় নীতি এবং কর নীতিসহ সরকারের অন্যান্য নীতিমালার সঙ্গে সঙ্গতি রেখে বৈদেশিক বিনিয়োগ আকর্ষণে কার্যকর কৌশলপত্র প্রণয়ন করা প্রয়োজন। এ সময় বিশ্বব্যাংকের ব্যবসা করার সূচকে বাংলাদেশের পিছিয়ে থাকার (১৭৬তম) বিষয়টি উল্লেখ করে বিনিয়োগ আকর্ষণের জন্য অবকাঠামো উন্নয়ন, নিরবচ্ছিন্ন জ্বালানি সরবরাহ নিশ্চিত করা, দক্ষ মানবসম্পদ তৈরি এবং প্রতিষ্ঠানের সক্ষমতা বাড়ানোর ওপর জোর দেন।এ সময় বিডা’র নির্বাহী চেয়ারম্যান বিমানবন্দরসহ বিভিন্ন বন্দরে পণ্য খালাস ও যাত্রীদের ‘অনাকাঙ্ক্ষিত’ পরিস্থিতির বিষয়টি উল্লেখ করে বলেন, এ ধরনের পরিস্থিতিতে বিনিয়োগ আরও স্থবির হয়ে পড়বে। তিনি বলেন, বাংলাদেশে আগ্রহী বিনিয়োগকারীরা পণ্য খালাস এবং লাগেজ হ্যান্ডলিংসহ অন্যান্য সেবা প্রাপ্তির ক্ষেত্রে অনাকাঙ্ক্ষিত পরিস্থিতির মুখোমুখি হন। এটি বহির্বিশ্বে আমাদের নেতিবাচক ইমেজ তুলে ধরে। বিনিয়োগ পরিস্থিতির উন্নয়নে বিমান, স্থল ও নদীবন্দর, ব্যাংক-বীমা সহ বিনিয়োগ সহায়ক অন্যান্য সেবা প্রদানের জন্য দায়িত্বপ্রাপ্ত সংশ্লিষ্ট সকল কর্তৃপক্ষ আরও আন্তরিক হওয়ার পাশাপাশি শিগগিরই ওয়ান স্টপ সেবা চালু করার আশ্বাস দেন। 



12461,28278
ঋণ কর্মসূচি সম্প্রসারণ করবে এসএমই ফাউন্ডেশন
অন্যান্য
প্রকাশ : ১৩ ফেব্রুয়ারি ২০১৯, ০০:০০
ইত্তেফাক রিপোর্টঋণ কর্মসূচি সম্প্রসারণ করবে এসএমই ফাউন্ডেশন। এজন্য ফাউন্ডেশনকে ৫০ কোটি টাকার বিশেষ ঋণ তহবিল প্রদান করেছে বাংলাদেশ ব্যাংক। গতকাল বাংলাদেশ ব্যাংকের প্রধান কার্যালয়ে উভয় প্রতিষ্ঠানের মধ্যে এবিষয়ে একটি চুক্তি স্বাক্ষরিত হয়। বাংলাদেশ ব্যাংকের এসএমই বিভাগের মহাব্যবস্থাপক শেখ মো. সেলিম এবং ফাউন্ডেশনের ব্যবস্থাপনা পরিচালক মো. সফিকুল ইসলাম উভয় প্রতিষ্ঠানের পক্ষে চুক্তিতে স্বাক্ষর করেন। বাংলাদেশ ব্যাংকের গভর্নর ফজলে কবির অনুষ্ঠানে প্রধান অতিথি হিসেবে উপস্থিত ছিলেন। চুক্তির আওতায় বাংলাদেশ ব্যাংক ফাউন্ডেশনকে ৫০ কোটি টাকা প্রদান করবে, যা হতে ফাউন্ডেশন বিভিন্ন ব্যাংকের মাধ্যমে এসএমই ক্লাস্টার ও নারী উদ্যোক্তাদের ঋণ প্রদান করবে। গভর্নর তার বক্তব্যে উল্লেখ করেন, ঋণ তহবিলের সঠিক বিতরণ ও ব্যবহার নিশ্চিত করা হলে, ভবিষ্যতে এই তহবিলের পরিমান আরো বৃদ্ধি করা হবে।  



12462,28279
সমন্বিত জাতীয় শিল্পনীতি প্রণয়নের তাগিদ দিয়েছে আইবিএফবি
অন্যান্য
প্রকাশ : ১৩ ফেব্রুয়ারি ২০১৯, ০০:০০
ইত্তেফাক রিপোর্টপ্রধানমন্ত্রী শেখ হাসিনা ঘোষিত রূপকল্প ২০২১ ও ২০৪১, সরকারের ইশতেহার এবং টেকসই উন্নয়ন অভীষ্ট (এসডিজি) অর্জনে একটি সমন্বিত জাতীয় শিল্পনীতি প্রণয়নের তাগিদ দিয়েছে ইন্টারন্যাশনাল বিজনেস ফোরাম অব বাংলাদেশ (আইবিএফবি)। এ নীতিতে নতুন অগ্রাধিকারখাত চিহ্নিত করে রপ্তানি আয় বৃদ্ধির সুযোগ বের করতে হবে। পাশাপাশি একে কাগজে সীমাবদ্ধ না রেখে একটি আইনি ভিত্তিতে রূপ দিতে হবে।  আইবিএফবি’র এক প্রতিনিধিদল গতকাল শিল্পমন্ত্রী নূরুল মজিদ মাহমুদ হুমায়ূন এর সঙ্গে বৈঠককালে এ তাগিদ দেন। শিল্প মন্ত্রণালয়ে এ বৈঠক অনুষ্ঠিত হয়। বৈঠকে সংগঠনের সভাপতি হুমায়ুন রশীদ, সাবেক সভাপতি হাফিজুর রহমান খানসহ পরিচালকরা উপস্থিত ছিলেন। বৈঠকে আইবিএফবি’র নেতারা বলেন, শিল্পখাতে স্থানীয় ও বৈদেশিক বিনিয়োগ বাড়াতে ব্যবসার সুযোগ সহজ করতে হবে। শিল্প-কারখানা স্থাপনে ভিন্ন ভিন্ন মন্ত্রণালয় থেকে অনুমোদনের পরিবর্তে শুধুমাত্র শিল্প মন্ত্রণালয় থেকে সকল বিষয়ে অনুমোদনের ব্যবস্থা করতে হবে। এ লক্ষ্যে তারা শিল্প মন্ত্রণালয়ে একটি ওয়ান স্টপ সার্ভিস চালুর পরামর্শ দেন। শিল্পমন্ত্রী বলেন, শিল্পখাতে বিরাজমান পুঞ্জীভূত সমস্যা রাতারাতি সমাধান সম্ভব নয় উল্লেখ করে তিনি পর্যায়ক্রমে এগুলোর বিষয়ে পদক্ষেপ নেওয়া হবে বলে প্রতিনিধিদলকে আশ্বস্ত করেন। 



12463,28280
আন্তর্জাতিক ফোরামে নালিশ করার হুমকি ইন্ডাস্ট্রিঅলের
অন্যান্য
প্রকাশ : ১৩ ফেব্রুয়ারি ২০১৯, ০০:০০
গার্মেন্টসে শ্রমিক ছাঁটাই ইস্যুইত্তেফাক রিপোর্ট সম্প্রতি গার্মেন্টস খাতে মজুরি ইস্যুতে শ্রম অসন্তোষের জেরে শ্রমিক ছাঁটাই, মামলা, গ্রেফতারে উদ্বেগ জানিয়েছে শ্রমিক সংগঠনগুলোর জোট ইন্ডাস্ট্রিঅল বাংলাদেশ কাউন্সিল (আইবিসি)। নিরপরাধ ও ট্রেড ইউনিয়নের সঙ্গে যুক্ত শ্রমিকরা ছাঁটাইয়ে ‘টার্গেট’ হচ্ছেন জানিয়ে এতে সরকার নিরব দর্শকের ভূমিকা পালন করছে বলে অভিযোগ তুলেছে সংগঠনটি। শ্রমিকদের ঢালাও ছাঁটাই বন্ধসহ সরকারের কাছে পাঁচ দফা দাবি জানিয়ে সংগঠনটি বলেছে, অন্যথায় আন্তর্জাতিক শ্রমিক সংগঠনসহ বৈশ্বিক ফোরামে বিষয়টি উঠানো হবে। মঙ্গলবার রাজধানীর জাতীয় প্রেসক্লাবে আইবিসি’র উদ্যোগে এক সংবাদ সম্মেলনে এসব কথা বলেন জোটের মহাসচিব সালাহউদ্দিন স্বপন। আইবিসি ইন্ডাস্ট্রিঅল গ্লোবাল ইউনিয়নের অঙ্গীভুত শ্রম অধিকার জোট। সংবাদ সম্মেলনে আইবিসি’র চেয়ারম্যান গিয়াসউদ্দিন আহমেদ, সাবেক মহাসচিব আমিরুল হক আমিনসহ সিনিয়র নেতারা উপস্থিত ছিলেন।গার্মেন্টস খাতে নতুন মজুরি ঘোষণার পর বিভিন্ন গ্রেডে মূল মজুরি কাঙ্ক্ষিত হারে না বাড়ার অভিযোগ তুলে গত ডিসেম্বরের শেষ দিকে বিভিন্ন এলাকার শ্রমিকরা আন্দোলন শুরু করেন। সংবাদ সম্মেলনে জানানো হয়, শ্রম অসন্তোষ ইস্যুতে এ পর্যন্ত ৩৪টি মামলায় প্রায় সাড়ে তিন হাজার শ্রমিককে আসামি করা হয়েছে এবং শতাধিক শ্রমিককে গ্রেফতার করা হয়েছে। এছাড়া ৯৯টি কারখানা কর্তৃপক্ষ প্রায় ১১ হাজার শ্রমিককে বিভিন্ন পন্থায় চাকরিচ্যুত করেছে, যা পোশাক শিল্পে অতীতে ঘটে যাওয়া সব রেকর্ড অতিক্রম করেছে।চাকরিচ্যুত করার ক্ষেত্রে ট্রেড ইউনিয়নের সঙ্গে যুক্ত কিংবা ট্রেড ইউনিয়নে সক্রিয় শ্রমিকদের টার্গেট করা হচ্ছে। যেসব কারখানা নিজস্ব শ্রমিক দ্বারা কোন ধরণের আক্রমণের শিকার হয়নি এমন সব কারখানাও শ্রমিকদেরকে চাকরিচ্যুত করছে বলেও অভিযোগ তোলে আইবিসি। পোশাক শিল্প মালিকদের সংগঠনের কেন্দ্রীয় তথ্য ভান্ডারকে শ্রমিকদের চাকরিচ্যুত করার ক্ষেত্রে হাতিয়ার হিসেবে ব্যবহার হতে পারে কিনা সে প্রসঙ্গও উঠে এসেছে। এসময় সব মিথ্যা মামলা প্রত্যাহার করা, গ্রেফতারকৃত শ্রমিকদের মুক্তি দেওয়া, চাকরিচ্যুত সব শ্রমিকদের কাজে পুনর্বহাল করা, শ্রমিকদের বিরুদ্ধে সকল ধরণের নিপীড়ন-নির্যাতন বন্ধ করা ও  প্রডাকশনের নামে টার্গেট দিয়ে চলমান শ্রমিক হয়রানি বন্ধ করার দাবি তোলা হয়। 



12464,28281
আইএফআইসি ব্যাংকের নতুন ভাইস চেয়ারম্যান
অন্যান্য
প্রকাশ : ১৩ ফেব্রুয়ারি ২০১৯, ০০:০০
আহমেদ সায়ান ফজলুর রহমান আইএফআইসি ব্যাংকের ভাইস চেয়ারম্যান নির্বাচিত হয়েছেন। সম্প্রতি, ব্যাংকের ডিরেক্টরদের এক সভায় এ সিদ্ধান্ত গৃহীত হয়। তিনি বর্তমানে বেক্সিমকো গ্রুপের নির্বাহী পরিচালক হিসেবে কর্মরত। তিনি যুক্তরাষ্ট্রের আমেরিকান ইউনিভার্সিটি থেকে ব্যবসায় প্রশাসনে স্নাতক সম্পন্ন করার পর ওষুধ, বস্ত্র, জ্বালানি, আইসিটি এবং টেলিকম শিল্পে ১০ বছরের অধিক সময় কাজ করার অভিজ্ঞতা অর্জন করেছেন। - প্রেস বিজ্ঞপ্তি  



12465,28282
পল্লী উন্নয়ন একাডেমি বগুড়ার নতুন ডিজি
অন্যান্য
প্রকাশ : ১৩ ফেব্রুয়ারি ২০১৯, ০০:০০
রাজশাহী বিভাগের অতিরিক্ত বিভাগীয় কমিশনার (সার্বিক) মো. আমিনুল ইসলাম পল্লী উন্নয়ন একাডেমি, বগুড়ার মহাপরিচালক (ডিজি) হিসেবে  দায়িত্ব গ্রহণ করেছেন। সোমবার আয়োজিত অনুষ্ঠানে পরিচালক (প্রশিক্ষণ) বেগম নারগিস জাহান সভাপতিত্ব করেন। অনুষ্ঠানে বগুড়া জেলার জেলা প্রশাসক মো. ফয়েজ আহমেদ, বিভিন্ন উপজেলার উপজেলা নির্বাহী কর্মকর্তা, বিদায়ী ভারপ্রাপ্ত মহাপরিচালক ড. এম এ মতিন প্রমুখ উপস্থিত ছিলেন।— শেরপুর (বগুড়া) সংবাদদাতা 



12466,28283
স্থানীয় মুদ্রাবাজার
অন্যান্য
প্রকাশ : ১৩ ফেব্রুয়ারি ২০১৯, ০০:০০
১২-০২-২০১৯টিটি ক্রয় (টাকা)  মুদ্রা                বিসি বিক্রয় (টাকা)   ৮২.৯৫          ইউএস ডলার             ৮৩.৯৫১০৫.৪৩          ব্রিটিশ পাউন্ড             ১১১.২৬  ৯২.৫৩              ইউরো                 ৯৮.৪২   ০.৭৫           জাপানী ইয়েন              ০.৭৯                      ৫৮.৬৯       অস্ট্রেলিয়ান ডলার           ৬০.৯১  ১০.৫৭           হংকং ডলার              ১০.৭০  ৬১.০১          সিঙ্গাপুর ডলার             ৬৩.০০  ৬২.৪১        কানাডিয়ান ডলার           ৬৩.১৯   ১.১৪           ইন্ডিয়ার রুপি               ১.১৮  ২২.০৭          সৌদি রিয়েল             ২২.৩৯  ২০.০৭      মালয়েশিয়া রিঙ্গিত          ২০.৬০সূত্র :এনসিসি ব্যাংক লি. 



12467,28284
ক্যাপশন নিউজ
অন্যান্য
প্রকাশ : ১৩ ফেব্রুয়ারি ২০১৯, ০০:০০
সোশ্যাল ইসলামী ব্যাংক লিমিটেড ব্যাংকে নতুন যোগদানকারী কর্মকর্তাদের জন্য সম্প্রতি মাসব্যাপী ফাউন্ডেশন কোর্স- এর আয়োজন করে। উদ্বোধনী অনুষ্ঠানে প্রধান অতিথি ছিলেন ব্যাংকের ব্যবস্থাপনা পরিচালক ও প্রধান নির্বাহী কাজী ওসমান আলী। অনুষ্ঠানে উপস্থিত ছিলেন ব্যাংকের উপ-ব্যবস্থাপনা পরিচালক আবু নাসের চৌধুরী এবং ট্রেনিং ইনস্টিটিউটের প্রিন্সিপাল মো. মাহফুজুর রহমান০০০অনলাইন রিয়েল এস্টেট মার্কেট প্লেস বিপ্রপার্টি ডট কম গ্রাহকদের গৃহঋণ সুবিধা নিশ্চিত করতে ব্যাংক এশিয়া লিমিটেড ও বিপ্রপার্টি ডট কম এর মধ্যে একটি চুক্তি স্বাক্ষরিত হয়েছে। ব্যাংক এশিয়ার প্রেসিডেন্ট ও ব্যবস্থাপনা পরিচালক মো. আরফান আলী এবং বিপ্রপার্টি ডট কমের প্রধান নির্বাহী কর্মকর্তা মার্ক নজয়োর্থি সম্প্রতি চুক্তিতে স্বাক্ষর করেন০০০মিডল্যান্ড ব্যাংক লিমিটেডের রাজশাহী শাখা সম্প্রতি উদ্বোধন করেন ব্যাংকের ব্যবস্থাপনা পরিচালক ও প্রধান নির্বাহী মো. আহসান-উজ জামান, রাজশাহী সিটি কর্পোরেশনের মেয়র এইচ. এম. খায়রুজ্জামান লিটন এবং বাংলাদেশ ব্যাংকের রাজশাহী অফিসের মহাব্যবস্থাপক এ.এফ.এম. শাহিনুল ইসলাম০০০ল্যাবএইড গ্রুপ ও অভিনয় শিল্পী সংঘের মাঝে সম্প্রতি একটি কর্পোরেট চুক্তি স্বাক্ষরিত হয়েছে। চুক্তি স্বাক্ষর অনুষ্ঠানে ল্যাবএইড হাসপাতালের নির্বাহী পরিচালক সাকিফ শামীম, এজিএম সাইফুর রহমান লেনিন এবং অভিনয় শিল্পী সংঘের সাধারণ সম্পাদক নাসিম আহমেদ, সহ সভাপতি তানভিন সুইটিসহ অন্যরা উপস্থিত ছিলেন 



12468,28285
এলাকায় শোক, সুষ্ঠু বিচারের দাবি
সারাদেশ
প্রকাশ : ১২ ফেব্রুয়ারি ২০১৯, ২১:৫৩
ঠাকুরগাঁওয়ের হরিপুরে গরু জব্দ করা নিয়ে সংঘর্ষে বিজিবির গুলিতে তিনজন নিহত হওয়ার ঘটনায় বহরমপুর গ্রামে চলছে শোকের মাতম। নিহতদের পরিবারের কান্নায় শোকে স্তব্ধ এলাকাটি। নিহতদের পরিবার ও এলাকাবাসী এই ঘটনায় বিজিবি সদস্যদের শাস্তি দাবি করেছেন। জেলা প্রশাসন জানায়, তদন্ত কমিটি গঠন করা হয়েছে। তদন্ত শেষে প্রতিবেদন পেলে ব্যবস্থা নেওয়া হবে।স্থানীয়রা জানান যায়, বহরমপুর গ্রামের এক ব্যক্তি  মঙ্গলবার সকালে গরু নিয়ে যাদুরানী বাজারের উদ্দেশে বের হন বিক্রি করার জন্য। ওই গরু পাচার করে আনা হয়েছে সন্দেহে বেতনা ক্যাম্পের বিজিবি সদস্যরা তা জব্দ করতে গেলে এলাকাবাসীর সঙ্গে সংঘর্ষ বাঁধে। অন্যদিকে বিজিবি কর্মকর্তারা বলছেন, ভারতীয় গরু আটক করায় সশস্ত্র চোরাকারবারিরা হামলা করলে তারা গুলি চালাতে বাধ্য হন। গুলিতে নিহত হয় ৩ জন, আহত হয় ১৬ জন। এ ব্যাপারে মুঠো ফোনে ঠাকুরগাঁও ৫০ বিজিবি ব্যাটালিয়নের অধিনায়ক লেফটেন্যান্ট কর্নেল তুহিন মো. মাসুদ বলেন, ‘ও গুলো ভারতীয় গরু। সংঘবদ্ধ চোরাকারবারিরা কোনো এক সময় গরু গুলো নিয়ে এসেছিল। বাজারে নিয়ে যাওয়ার সময় সীমান্তের দুই কিলোমিটার ভেতরে আমাদের টহল দল তাদের ধরে। গরুগুলো বিওপিতে নেওয়ার সময় দুই থেকে তিনশ লোক ধারালো অস্ত্র নিয়ে হামলা চালায়। আমরা প্রথমে ঠেকানোর চেষ্টা করেছি। তাতে আমাদের অস্ত্র ক্ষতিগ্রস্ত হয়েছে, কয়েকজন আহত হয়েছেন। আমরা স্থানীয় জনপ্রতিনিধিদের দিয়ে বোঝানোর চেষ্টা করেছি। কিন্তু পরিস্থিতি নিয়ন্ত্রণে না আসায় আমরা গুলি করতে বাধ্য হই।’আরো পড়ুন: দোষ স্বীকার করে রাষ্ট্রপতির কাছে ক্ষমা প্রার্থনা করুনএদিকে গুলিতে হতাহতের খবর পেয়ে জেলা প্রশাসক কে, এম কামরুজ্জামান সেলিম দুপুরে বহরমপুর গ্রাম পরিদর্শনে যান। তিনি তদন্ত সাপেক্ষে ব্যবস্থা গ্রহণ ও নিহতদের পরিবারে ক্ষতিপূরণে আশ্বাস দেন। হরিপুর থানার অফিসার ইনচার্জ আমিরুজ্জামান জানান, হরিপুর থানায় পরবর্তী সহিংসতা এড়াতে অতিরিক্ত পুলিশ মোতায়েন করা হয়েছে।ইত্তেফাক/অনি



12469,28286
চাটমোহরে সেতুর অভাবে দুর্ভোগে ১২ গ্রামের মানুষ
অন্যান্য
প্রকাশ : ১৩ ফেব্রুয়ারি ২০১৯, ০০:০০
পাবনার চাটমোহর উপজেলার ধানকুনিয়া গ্রামে গুমানী নদীতে একটি সেতুর অভাবে দুর্ভোগে পড়েছেন ওই এলাকার ১২টি গ্রামের প্রায় চল্লিশ হাজার মানুষ। সেতু না থাকায় এলাকাবাসীর একমাত্র ভরসা নিজেদের তৈরি বাঁশের সাঁকো। ঝুঁকিপূর্ণ এই বাঁশের সাঁকো দিয়ে প্রতিদিন পারাপার হচ্ছেন হাজারও মানুষ। শুধু তাই নয়, শিক্ষক-শিক্ষার্থী, অসুস্থ রোগী থেকে শুরু করে এলাকার মানুষ দুর্ভোগের শিকার হচ্ছেন প্রতিনিয়ত। দীর্ঘদিন ধরে এলাকাবাসী সেখানে একটি সেতু নির্মাণের দাবি জানিয়ে আসলেও এখন পর্যন্ত কেবল আশার কথাই শুনেছেন তারা। এতে এলাকাবাসীর মধ্যে ক্ষোভের সঞ্চার হয়েছে।সরেজমিনে গিয়ে দেখা যায়, নদী পাড়ে ধানকুনিয়া সরকারি প্রাথমিক বিদ্যালয়, ধানকুনিয়া বালিকা উচ্চ বিদ্যালয়, আবদুস সাত্তার প্রি-ক্যাডেট কিন্ডার গার্ডেন স্কুল, এবার উদ্দিন এবতেদায়ী মাদ্রাসা, আল মদিনাতুন উলুম হাফিজিয়া মাদ্রাসা ও কমিউনিটি ক্লিনিক অবস্থিত। নদীর ওপরে স্থানীয়দের তৈরি বিশালাকৃতির বাঁশের সাঁকোর ওপর দিয়ে আসা-যাওয়া করছে শিক্ষার্থী থেকে সাধারণ মানুষ। বর্ষা মৌসুমে নৌকা এবং শুকনো মৌসুমে ঝুঁকিপূর্ণ বাঁশের সাঁকোর ওপর দিয়ে পারাপার হতে হয় সবাইকে। ঝুঁকিপূর্ণ বাঁশের সাঁকোয় পারাপার হতে গিয়ে অনেক সময় দুর্ঘটনার শিকার হয় খুদে শিক্ষার্থীরা। অভিভাবকরা সন্তানদের স্কুলে পাঠিয়ে দুর্ঘটনার শঙ্কায় থাকেন। ওই এলাকার বিন্যাবাড়ি, গৌরনগর, করিমপুর, বহরমপুর, চিনাভাতকুর, বনমালী, ধরমগাছা, বরদানগর, লাঙলমারা, চরনবীনসহ প্রায় বারটি গ্রামের চল্লিশ হাজার মানুষ সেই ঝুঁকিপূর্ণ সাঁকো দিয়ে যাতায়াত করে থাকেন। দু’একটি ছাড়া বেশির ভাগ গ্রামে কোনো যানবাহন প্রবেশ করতে পারে না। কৃষি প্রধান এলাকা হওয়ায় আবাদকৃত শস্য হাটে-বাজারে সঠিক সময়ে নিতে না পেরে বাড়িতে বসেই ফরিয়াদের কাছে কম দামে বিক্রি করতে হয় কৃষকদের। এতে আর্থিক ক্ষতির সম্মুখীন হচ্ছেন কৃষকরা। এছাড়া কোনো মানুষ অসুস্থ হয়ে পড়লে হাসপাতালে নিয়ে যেতেও ভোগান্তির শিকার হতে হয় স্বজনদের। দীর্ঘদিন দুর্ভোগের শিকার এলাকাবাসী সেখানে একটি সেতু নির্মাণের দাবি জানিয়ে আসলেও কোনো লাভ হয়নি।ধানকুনিয়া বালিকা উচ্চ বিদ্যালয়ের নবম শ্রেণির শিক্ষার্থী নুপুর খাতুন, দশম শ্রেণির শিক্ষার্থী মাসুমা খাতুনসহ বেশ কয়েকজন শিক্ষার্থী বলেন, ‘বর্ষার সময় ভরা নদী দিয়ে নৌকায় এবং শুকনো মৌসুমে বিশালাকৃতির বাঁশের সাঁকো দিয়ে পার হতে গিয়ে খুব ভয় লাগে। এর আগে কয়েকজন শিক্ষার্থী পা পিছলে নদীতে পড়ে আহত হয়েছে।’ বিন্যাবাড়ি গ্রামের আবদুল সরদার, ধানকুনিয়া গ্রামের ফিরোজ উদ্দিনসহ একাধিক ব্যক্তি বলেন, ‘ছেলে-মেয়েদের স্কুলে পাঠিয়ে আতঙ্কের মধ্যে থাকি। আবাদকৃত শস্য হাটে বাজারে সময় মতো নিতে পারি না। কেউ অসুস্থ হলে হাসপাতালে নিয়ে যেতে পারি না। সেতু না থাকায় নিজেরাই চাঁদা তুলে বাঁশের সাঁকো বানিয়েছি। দীর্ঘদিন ধরে দুর্ভোগের শিকার হলেও আমাদের দিকে কারো নজর নেই।’নিমাইচড়া ইউনিয়ন পরিষদের চেয়ারম্যান প্রকৌশলী এএইচএম কামরুজ্জামান খোকন বলেন, ‘সাঁকোটি দিয়ে প্রতিদিন বহু মানুষ পারাপার হয়। সেখানে একটি সেতু নির্মাণ করা খুব জরুরি। ১০০ মিটারের সেতু তৈরির জন্য একটি প্রকল্প দেওয়া হয়েছে।’উপজেলা নির্বাহী অফিসার (ইউএনও) সরকার অসীম কুমার বলেন, ‘জেলা প্রশাসনের মাধ্যমে মন্ত্রণালয়ে যোগাযোগ করে দ্রুত সময়ের মধ্যে ওই এলাকার মানুষের সমস্যার সমাধান করা হবে।’ 



12470,28287
সেনা প্রধানের সঙ্গে ভারতের বিমান বাহিনী প্রধানের সৌজন্য সাক্ষাত্
অন্যান্য
প্রকাশ : ১৩ ফেব্রুয়ারি ২০১৯, ০০:০০
বিশেষ প্রতিনিধিসেনাবাহিনী প্রধান জেনারেল আজিজ আহমেদের সাথে ভারতের বিমান বাহিনী প্রধান এয়ার চিফ মার্শাল বীরেন্দ্রর সিং ধানোয়া গতকাল মঙ্গলবার সৌজন্য সাক্ষাত্ করেছেন। আন্তঃবাহিনী জনসংযোগ পরিদপ্তরের (আইএসপিআর) এক সংবাদ বিজ্ঞপ্তিতে এ কথা জানানো হয়।মঙ্গলবার ঢাকা সেনানিবাসস্থ সেনাবাহিনী সদরদপ্তরে সাক্ষাত্কালে তারা পারস্পরিক কুশলাদি বিনিময় ছাড়াও দু’দেশের সশস্ত্র বাহিনীর মধ্যে বিদ্যমান সুসম্পর্ক ও ভবিষ্যত্ অগ্রগতির বিভিন্ন বিষয়ে আলোচনা করেন।



12471,28288
ডাকসু নির্বাচন সুষ্ঠু হওয়া নিয়ে বিএনপির সংশয়
অন্যান্য
প্রকাশ : ১৩ ফেব্রুয়ারি ২০১৯, ০০:০০
ইত্তেফাক রিপোর্ট প্রায় তিন দশক পর অনুষ্ঠেয় ঢাকা বিশ্ববিদ্যালয় কেন্দ্রীয় ছাত্র সংসদ (ডাকসু) নির্বাচন সুষ্ঠু হওয়া নিয়ে সংশয় প্রকাশ করে বিএনপি নেতারা বলেছেন, যেখানে আওয়ামী লীগ ক্ষমতাসীন এবং বিশ্ববিদ্যালয় কর্তৃপক্ষ সরকারের অধীন, সেখানে ডাকসু নির্বাচন সুষ্ঠু হওয়াটাই বড় চ্যালেঞ্জ। গত ২৮ বছর ধরে ডাকসু নির্বাচন হয়নি। তড়িঘড়ি করে ভোট চুরির মোক্ষম সময় হিসাবে এখন নির্বাচনের ব্যবস্থা করা হয়েছে। জাতীয় নির্বাচনের মতো এই নির্বাচনেও শিক্ষার্থীদের ভোটের অধিকার কেড়ে নেওয়া হবে। গতকাল রাজধানীতে দুইটি পৃথক অনুষ্ঠানে দলের নেতারা একথা বলেন।নাগরিক অধিকার আন্দোলন ফোরামের উদ্যোগে গতকাল সোমবার জাতীয় প্রেসক্লাবে অনুষ্ঠিত এক সভায় বিএনপির ভাইস চেয়ারম্যান মেজর (অব.) হাফিজ উদ্দীন আহমদ বলেন, তড়িঘড়ি করে ভোট চুরির মোক্ষম সময় হিসাবে এখন ডাকসু নির্বাচনের ব্যবস্থা করা হয়েছে। জাতীয় নির্বাচনের মতো এই নির্বাচনেও শিক্ষার্থীদের ভোটের অধিকার কেড়ে নেওয়া হবে। কারণ ক্যাম্পাস জবর দখল করে আছে ছাত্রলীগ। হলে বা ক্যাম্পাসে ছাত্রদলের কাউকে অবস্থান করতে দেয়া হচ্ছে না। হলে ভোট কেন্দ্র করা হয়েছে। হলে ছাত্রদলের কেউ থাকতে পারে না। সেখানে কিভাবে ভোট দিতে যাবে ছাত্ররা?নাগরিক অধিকার আন্দোলন ফোরামের উপদেষ্টা সাঈদ আহমেদ আসলামের সভাপতিত্বে বক্তব্য দেন বিএনপির নির্বাহী কমিটির সদস্য আবু নাসের রহমতুল্লাহ, বিএনপি নেতা আলহাজ মোশাররফ হোসেন, বিএনপি নেতা লায়ন আনোয়ার প্রমুখ।এদিকে গতকাল দুপুরে ডক্টরস অ্যাসোসিয়েশন অব বাংলাদেশের (ড্যাব) নবগঠিত কেন্দ্রীয় আহ্বায়ক কমিটির সদস্যদের সঙ্গে জিয়াউর রহমানের মাজারে পুষ্পস্তবক অর্পণ শেষে সাংবাদিকদের সঙ্গে আলাপকালে বিএনপির স্থায়ী কমিটির সদস্য নজরুল ইসলাম খান বলেন, যেখানে আওয়ামী লীগ ক্ষমতাসীন এবং বিশ্ববিদ্যালয় কর্তৃপক্ষ সরকারের অধীন, সেখানে ডাকসু নির্বাচন সুষ্ঠু হওয়াটাই বড় চ্যালেঞ্জ। সরকারি দলের পক্ষ থেকে বলা হচ্ছে ডাকসুতে সুষ্ঠু নির্বাচনের পরিবেশ সৃষ্টির পথে তারা বাধা হবে না। আমরা তাদের কথা বিশ্বাস করতে চাই এবং আমরা চাইব যে আমাদের ছাত্রসমাজ যেন তাদের মতপ্রকাশের সুযোগ পায়। এ সময় বিএনপির ভাইস চেয়ারম্যান ডা. এ জেড এম জাহিদ হোসেন, ডক্টরস অ্যাসোসিয়েশন অব বাংলাদেশের (ড্যাব) নবগঠিত কমিটির আহ্বায়ক অধ্যাপক ডাক্তার ফারহাদ হালিম ডোনারসহ বিএনপির অন্য নেতারা উপস্থিত ছিলেন। 



12472,28289
চট্টগ্রাম সমিতি-ঢাকা’র উদ্যোগে বৃত্তি ও সংবর্ধনা প্রদান
অন্যান্য
প্রকাশ : ১৩ ফেব্রুয়ারি ২০১৯, ০০:০০
জবি সংবাদদাতারাজধানী চট্টগ্রাম সমিতি-ঢাকা’র উদ্যোগে চট্টগ্রাম সমিতির উদ্যোগে শিক্ষাবৃত্তি-২০১৮ প্রদান ও সমিতির জীবন সদস্যদের ছেলে-মেয়েদের মধ্যে এসএসসি ও সমমানের পরীক্ষায় জিপিএ-৫ প্রাপ্তদের সংবর্ধনা অনুষ্ঠানের আয়োজন করা হয়েছে।শতবর্ষের ঐতিহ্যবাহী এ সমিতির বৃত্তি প্রদানের ঐতিহ্য ও উদ্দেশ্য তুলে ধরে সমিতির সহ-সভাপতি ও শিক্ষাবৃত্তি উপ-পরিষদের আহ্বায়ক এবং ওয়েল ফুডের সিইও সৈয়দ নুরুল ইসলাম নিজের শিক্ষাজীবনের কিছু অভিজ্ঞতার কথা তুলে ধরেন। তিনি তার সময়ে লেখাপড়ার কিছু বৈচিত্র এবং সে সময়ের শিক্ষা ব্যবস্থার কথা বলেন। তিনি ১৯৭৫ এ জাতির জনক বঙ্গবন্ধু শেখ মুজিবুর রহমানের হত্যার পর শিক্ষা ব্যবস্থার কথাও তুলে ধরেন।সমিতির সভাপতি মোহাম্মদ আবদুল মোবারক এর সভাপতিত্বে এবং শিক্ষাবৃত্তি উপপরিষদের সদস্য-সচিব মাহ্মুদ সালাহ্উদ্দীন চৌধুরী-এর সঞ্চালনায়  স্বাগত বক্তব্য রাখেন সমিতির সাধারণ সম্পাদক মোঃ আবদুল মাবুদ। স্বাগত বক্তব্যে তিনি সমিতির ইতিহাস, শিক্ষাবৃত্তির পটভূমি ও উদ্দেশ্য তুলে ধরেন। তিনি বৃত্তিপ্রাপ্ত ও সংবর্ধিত শিক্ষার্থীদের আজকের অনুষ্ঠানে উপস্থিত হওয়ার জন্য ধন্যবাদ জানান এবং ভবিষ্যতে তার এ সমিতি হাল ধরবে বলে আশা প্রকাশ করেন।অনুষ্ঠানে ২০১৮ সালে এসএসসিতে জিপিএ-৫ প্রাপ্ত ৩১ জন ছেলে-মেয়েদের সংবর্ধনা প্রদান করা হয়। সমিতির সভাপতি ও সাবেক নির্বাচন কমিশনার মোহাম্মদ আবদুল মোবারক শিক্ষাবৃত্তি প্রাপ্ত ১৪ জনকে চেক ও সংবর্ধিত ছাত্র-ছাত্রীদের মাঝে ক্রেস্ট ও মূল্যমান বই প্রদান করেন।



12473,28290
পোলট্রি শিল্পের উন্নতিতে বোর্ড গঠনের দাবি
অন্যান্য
প্রকাশ : ১৩ ফেব্রুয়ারি ২০১৯, ০০:০০
ইত্তেফাক রিপোর্টপোলট্রি শিল্পের উন্নতিতে ‘পোলট্রি বোর্ড’ গঠনের দাবি জানিয়ে বক্তারা বলেছেন, অনেকটা নীরবেই এ শিল্পের বিপ্লব ঘটেছে। কুচক্রি মহল অপপ্রচার চালিয়ে এই শিল্পের ক্ষতি করার চেষ্টা করছে। সেদিকে সবাইকে খেয়াল রাখতে হবে। গত সোমবার জাতীয় প্রেসক্লাবের ‘তফাজ্জল হোসেন মানিক মিয়া’ হলে বাংলাদেশ পোল্ট্রি ইন্ডাস্ট্রিজ সেন্ট্রাল কাউন্সিলের (বিপিআইসিসি) উদ্যোগে ‘পোল্ট্রি মিডিয়া অ্যাওয়ার্ড-২০১৮’  প্রদান অনুষ্ঠানে বক্তারা এ সব কথা বলেন।বিপিআইসিসি’র সভাপতি মসিউর রহমানের সভাপতিত্বে অনুষ্ঠানে প্রধান অতিথি ছিলেন প্রাণিসম্পদ অধিদপ্তরের মহাপরিচালক ডা. হীরেশ রঞ্জন ভৌমিক। আরো উপস্থিত ছিলেন প্রথম আলোর সহযোগী সম্পাদক আব্দুল কাইয়ুম, একুশে টেলিভিশনের এডিটর ইন চিফ মনজুরুল আহসান বুলবুল, যমুনা টেলিভিশনের বিজেনেস এডিটর সাজ্জাদ আলম খান তপু, ফিড ইন্ডাস্ট্রিজ অ্যাসোসিয়েশনের (ফিআব) সভাপতি এহতেশাম বি. শাহজাহান, ওয়ার্ল্ডস পোল্ট্রি সায়েন্স অ্যাসোসিয়েশন বাংলাদেশ শাখার (ওয়াপসা-বিবি) সভাপতি শামসুল আরেফিন খালেদ প্রমুখ।এবার ৫টি ক্যাটাগরিতে ৯ জন এবং একটি ক্যাটাগড়ি বাড়িয়ে ১০ জন সাংবাদিককে ‘রাইজিং পোল্ট্রি রিপোর্টার্স’ পুরস্কার দেওয়া হয়। 



12474,28291
শান্ত-মারিয়াম ফাউন্ডেশন ডে’- ২০১৯ উদযাপন
অন্যান্য
প্রকাশ : ১৩ ফেব্রুয়ারি ২০১৯, ০০:০০
গতকাল মঙ্গলবার বিকালে রাজধানী উত্তরার জমজম কনভেনশন সেন্টারে জমকালো অনুষ্ঠানের মধ্য দিয়ে উদযাপিত হলো শান্ত-মারিয়াম ফাউন্ডেশন ডে-২০১৯ ও ফাউন্ডেশনের প্রতিষ্ঠাতা চেয়ারম্যান বীর মুক্তিযোদ্ধা মোঃ ইমামুল কবীর শান্ত এর শুভ জন্মদিন। এ উপলক্ষে গত ৮ ফেব্রুয়ারি থেকে একটানা চারদিনব্যাপী বিভিন্ন অনুষ্ঠানের আয়োজন করা হয়।গতকাল ধারাবাহিক অনুষ্ঠানের চতুর্থ তথা শেষ দিন দুপুর ২টায় রাজধানীর উত্তরখানে ‘শান্ত নিবাসের’ আনুষ্ঠানিক উদ্বোধন ও মুনাজাতের মধ্য দিয়ে শুরু হয় দিনব্যাপী অনুষ্ঠানমালার। এরপর বিকাল ৪টায় জমজম কনভেনশনে শুরু হয় অনুষ্ঠানের দ্বিতীয় পর্ব। এই পর্বে শান্ত-মারিয়াম ফাউন্ডেশন ও এর সহযোগী প্রতিষ্ঠানের কর্মকর্তা ও কর্মচারীবৃন্দ তাদের প্রিয় চেয়ারম্যানকে জন্মদিনের ফুলেল শুভেচ্ছা ও বর্ণাঢ্য সংবর্ধনা প্রদান করে।অনুষ্ঠানে ফাউন্ডেশনের ভাইস চেয়ারম্যান ডাঃ মোঃ আহসানুল কবীর, শান্ত-মারিয়াম বিশ্ববিদ্যালয়ের উপাচার্য প্রফেসর ড. কাজী মোঃ মফিজুর রহমান, ট্রেজারার শামসুন নাহার, রেজিস্ট্রার স্থপতি হোসনে আরা রহমান ও ট্রাস্টি বোর্ডের সম্মানিত সদস্য, শিক্ষকবৃন্দ এবং ফাউন্ডেশনের সকল অঙ্গ প্রতিষ্ঠানের ঊর্ধ্বতন কর্মকর্তা ও কর্মচারী সহ দেশের বিভিন্ন গণ্যমান্য ব্যক্তিবর্গ উপস্থিত ছিলেন। অনুষ্ঠানে স্বাগত বক্তব্য রাখেন ফাউন্ডেশনের উপদেষ্টা ও শান্ত-মারিয়াম বিশ্ববিদ্যালয়ের ট্রাস্টিবোর্ডের মেম্বার প্রফেসর মোস্তাফিজুল হক। — প্রেস বিজ্ঞপ্তি 



12475,28292
মানসম্মত ফুল উত্পাদনে কাজ করছে যুক্তরাষ্ট্র
অন্যান্য
প্রকাশ : ১৩ ফেব্রুয়ারি ২০১৯, ০০:০০
যশোরে রাষ্ট্রদূত মিলারযশোর অফিসমার্কিন রাষ্ট্রদূত আর্ল রবার্ট মিলার বলেছেন, যশোরের ফুলচাষ দেখে আমি খুবই খুশি হয়েছি। এ অঞ্চলে উন্নতমানের ফুল উত্পাদনের অপার সম্ভাবনা রয়েছে। মানসম্মত ফুল উত্পাদনে কাজ করছে আমেরিকা। বাংলাদেশে বার্ষিক ১৫ কোটি ডলারের ফুলের বাজার রয়েছে। এই বাজার আরও সম্প্রসারিত হবে। আর অর্থনীতির কারণে বাংলাদেশ ও আমেরিকার সম্পর্ক আরও দৃঢ় হয়েছে। সোমবার বেলা ১১টার দিকে যশোরের ঝিকরগাছা উপজেলার গদখালির পানিসারা এলাকায় ফুল ক্ষেত পরিদর্শনকালে তিনি এসব কথা বলেন। রাষ্ট্রদূত আর্ল রবার্ট মিলার যশোর ও খুলনা এলাকার পরিদর্শনের অংশ হিসেবে ২০ সদস্যের প্রতিনিধিদল নিয়ে গদখালিতে যান। সেখানে ফুলের শেড পরিদর্শন ও চাষিদের সঙ্গে মতবিনিময় করেন।এসময় মার্কিন রাষ্ট্রদূত মিলার বলেন, আমার স্ত্রীও একজন চাষি। তিনি সবজি চাষ করেন। আপনাদের ফুলচাষ দেখতে এসেছে। ফুলচাষে নারীরা অংশ নিচ্ছে। এ সম্ভাবনা বাড়াতে এবং চাষিদের উন্নয়নে ইউএসআইডি কাজ করছে। তারা কৃষিক্ষেত্রে বেশি গুরুত্ব দিয়ে কাজ করতে চায়।  মতবিনিময় সভায় বক্তব্য রাখেন রাষ্ট্রদূতের স্ত্রী মিশেল এডেলম্যান, আমেরিকার ডেপুটি মিশন ডিরেক্টর জেনা সালাহ। এসময় চাষিরা তাদের বিভিন্ন সমস্যার কথা তুলে ধরে মার্কিন সরকারের সহায়তা কামনা করেন।মিশেল বলেন, আমি গুল্মজাতীয় সবজি চাষ করি। ফুল আমার খুব পছন্দ। আপনাদের ফুলচাষ দেখতে এসেছি। এখানে দেখছি নারীরাও ফুলচাষ করছে। আমার খামারেও ৬৫ জন নারী কাজ করেন।ডেপুটি মিশন ডিরেক্টর জেনা সালাহ বলেন, ফুল আমার খুব পছন্দ। আপনারা কিভাবে ফুল চাষ করেন, সেটি দেখতে এসেছি। ইউএসএআইডির সহযোগিতায় কিভাবে ফুল বিপ্লব হয়েছে সেটি দেখার জন্যই এসেছি।



12476,28293
আইসিটি জার্নালিস্ট ফোরামের নয়া কমিটি
অন্যান্য
প্রকাশ : ১৩ ফেব্রুয়ারি ২০১৯, ০০:০০
দেশের তথ্য ও যোগাযোগ প্রযুক্তি খাতে কর্মরত গণমাধ্যমকর্মীদের সংগঠন বাংলাদেশ আইসিটি জার্নালিস্ট ফোরামের (বিআইজেএফ)। ২০১৯-২০২০ মেয়াদের কার্যনির্বাহী পরিষদের নির্বাচনে সভাপতি নির্বাচিত হয়েছেন ইত্তেফাকের  তথ্যপ্রযুক্তি  বিষয়ক সম্পাদক মোজাহেদুল ইসলাম ঢেউ এবং সাধারণ সম্পাদক সমকালের জ্যেষ্ঠ সহ-সম্পাদক ও আইসিটি পেজ ইনচার্জ হাসান জাকির। ডাক, টেলিযোগাযোগ ও তথ্যপ্রযুক্তি মন্ত্রী মোস্তাফা জব্বারের নেতৃত্বে নির্বাচন কমিশন গতকাল চূড়ান্ত ফলাফল ঘোষণা করে। কমিশনের অন্য দুই সদস্য হলেন জ্যেষ্ঠ সাংবাদিক মাহমুদ হোসেন এবং মেহেদী হাসান পলাশ।মঙ্গলবার এক সংবাদ বিজ্ঞপ্তিতে বলা হয়, গত ৯ ফেব্রুয়ারি রাজধানীর কাওরাান বাজারে বিআইজেএফ এর নিজস্ব কার্যালয়ে প্রাথমিক ফলাফল ঘোষণা করা হয়। কার্যনির্বাহী পরিষদের অন্যান্য পদে বিজয়ীরা হলেন সহ-সভাপতি নাজনীন নাহার (টেক ওয়ার্ল্ড), যুগ্ম সম্পাদক মোস্তাফিজুর রহমান সোহাগ (আলোকিত বাংলাদেশ), গবেষণা সম্পাদক জান্নাতুল ইসলাম রাহাদ (ডেইলি সান), কোষাধ্যক্ষ এনামুল করিম (ডিজিটাল সময়), সাংগঠনিক সম্পাদক হাসিব রহমান (খোলা কাগজ) এবং নির্বাহী সদস্য মিজানুর রহমান সোহেল (যুগান্তর) ও রাহিতুল ইসলাম রুয়েল (কম্পিউটার জগত্)।  



12477,28294
রূপালী ব্যাংকের দুই কর্মকর্তাকে গ্রেফতার করেছে দুদক
অন্যান্য
প্রকাশ : ১৩ ফেব্রুয়ারি ২০১৯, ০০:০০
আড়াই কোটি টাকা আত্মসাত্ইত্তেফাক রিপোর্টআড়াই কোটি টাকা আত্মসাতের ঘটনায় রূপালী ব্যাংক লিমিটেডের দুই কর্মকর্তাকে গ্রেফতার করেছে দুর্নীতি দমন কমিশন (দুদক)। গত সোমবার দুদকের একটি বিশেষ টিম তাদেরকে গ্রেফতার করে। গ্রেফতারকৃতরা হলেন রূপালী ব্যাংকের বগুড়ার মহাস্থানগর শাখার সাবেক প্রিন্সিপাল অফিসার (বর্তমান জয়পুরহাট শাখা) মো. মাহাতাব উদ্দীন এবং একই শাখার সাবেক অফিসার (বর্তমান টিএমএসএস শাখা বগুড়া) মো. কায়েদ আজম।দুদক সূত্র জানায়, মহাস্থানগড় রূপালী ব্যাংকের ওই শাখা থেকে আড়াই কোটি টাকা আত্মসাতের অভিযোগে ২০১৮ সালের ফেব্রুয়ারিতে ব্যাংকের পক্ষ থেকে বগুড়া সদর থানায় একটি মামলা দায়ের করা হয়। ওই মামলাটি দুদক তদন্ত শুরু করে। তদন্ত কর্মকর্তা তদন্তে সাতজনের বিরুদ্ধে অপরাধের প্রমাণ পান এবং সে সংক্রান্ত একটি প্রতিবেদন সম্প্রতি কমিশনে জমা দেওয়া হয়। কমিশন যাচাই বাছাই করে গ্রেফতারকৃত দুই ব্যাংক কর্মকর্তাসহ সাতজনের বিরুদ্ধে চার্জশিট অনুমোদন করেন। চার্জশিটে থাকা অপর ৫ জন হলেন রূপালী ব্যাংকের  মহাস্থানগড় শাখার সাবেক ব্যবস্থাপক (বর্তমানে-বরখাস্তকৃত) মো. জোবায়েনুর রহমান (রেজিঃ নং- ১০৮৮৫), সিনিয়র অফিসার, মোছাঃ ইসরাত জাহান (রেজিঃ নং- ১৩৬৭৯), মেসার্স আজমল ট্রেডাস মালিক মো. আজমল হোসেন, মেসার্স জাহিদ কনষ্ট্রাকশন এর মালিক জাহিদুর রহমান ও মেসার্স হোসেন ট্রেডার্সের মালিক মোশারফ হোসেন।



12478,28295
১৫ ফেব্রুয়ারি আন্তর্জাতিক ক্বেরাত সম্মেলন
অন্যান্য
প্রকাশ : ১৩ ফেব্রুয়ারি ২০১৯, ০০:০০
আগামী ১৫ ফেব্রুয়ারি মসজিদে গাউসুল আযম কমপ্লেক্স, মহাখালীতে পিএইচপি কুরআনের আলো ও বাংলাদেশ ক্বারী সমিতির যৌথ উদ্যোগে ২য় আন্তর্জাতিক ক্বেরাত সম্মেলন অনুষ্ঠিত হবে। স্বরাষ্ট্রমন্ত্রী আসাদুজ্জামান কামাল, প্রতিমন্ত্রী, দুর্যোগ ও ত্রাণ মন্ত্রণালয় ডা. মোঃ এনামুর রহমান, প্রতিমন্ত্রী, সংস্কৃতিক বিষয়ক মন্ত্রণালয় কে এম খালিদ, প্রতিমন্ত্রী, বেসামরিক বিমান ও পর্যটন মন্ত্রণালয় মোঃ মাহবুব আলী, বজলুল হক হারুন এমপি অনুষ্ঠানে উপস্থিত থাকবেন।অনুষ্ঠানে মিসর, তানজানিয়া, ভারত, ইরান, লন্ডন, ইন্দোনেশিয়াসহ আন্তর্জাতিক পুরস্কারপ্রাপ্ত বাংলাদেশের খ্যাতিসম্পন্ন ক্বারীবৃন্দ তেলাওয়াত করবেন। — প্রেস বিজ্ঞপ্তি 



12479,28296
অটোরিকশায় পাঁচ লাখ টাকা পেয়ে থানায় জমা দিলেন ব্যাংক কর্মকর্তা
অন্যান্য
প্রকাশ : ১৩ ফেব্রুয়ারি ২০১৯, ০০:০০
স্টাফ রিপোর্টার, নারায়ণগঞ্জনারায়ণগঞ্জে সিএনজি চালিত অটোরিকশায় কয়েক লাখ টাকার ব্যাগ কুড়িয়ে পেয়ে টাকার প্রকৃত মালিককে খুঁজে ফেরত দেওয়ার জন্য পুলিশের কাছে বুঝিয়ে দিয়েছেন ব্যাংক কর্মকর্তা সারোয়ার জাহান। তিনি ইউসিবি’র নারায়ণগঞ্জ শাখার জুনিয়র অফিসার।শহরের পাইকপাড়া এলাকার আব্দুল কাদেরের ছেলে সারোয়ার জাহান বলেন, ঢাকায় অফিসের কাজ শেষ করে গত সোমবার সন্ধ্যায় ঢাকা-পাগলা-নারায়ণগঞ্জ সড়কের শ্যামপুরে ঢাকা ম্যাচ কারখানার সামনে থেকে নারায়ণগঞ্জের উদ্দেশ্যে সিএনজি চালিত অটোরিকশায় রওনা দেই। ব্যাগটি খুলে দেখতে পাই অনেকগুলো টাকা ও ছবিসহ পাসপোর্টের একটি ফটোকপি রয়েছে। সিএনজি চালকও জানে না কার, তাই ফতুল্লা থানার ওসি মঞ্জুর কাদেরের কাছে হস্তান্তর করি।



12480,28297
জবিতে দুই দিনব্যাপী বিতর্ক কর্মশালা অনুষ্ঠিত
অন্যান্য
প্রকাশ : ১৩ ফেব্রুয়ারি ২০১৯, ০০:০০
জবি সংবাদদাতাজগন্নাথ বিশ্ববিদ্যালয় ডিবেটিং সোসাইটি (জেএন ইউ ডি এস) আয়োজিত দুই দিনব্যাপী বিতর্ক কর্মশালা অনুষ্ঠিত হয়েছে। গত বুধবার ও শনিবার বিশ্ববিদ্যালয় কেন্দ্রীয় মিলনায়তনে দুই দিনব্যাপী এ প্রশিক্ষণ কর্মশালা অনুষ্ঠিত হয়। সমাপনী দিনে প্রধান অতিথি হিসাবে উপস্থিত থেকে প্রশিক্ষণার্থীদের উদ্দেশে বক্তব্য ও সনদ প্রদান করেন জগন্নাথ বিশ্ববিদ্যালয়ের উপাচার্য অধ্যাপক ড. মীজানুর রহমান।  



12481,28298
খিলক্ষেত ও যাত্রাবাড়ীতে কোচিং সেন্টারের বিরুদ্ধে অভিযান
অন্যান্য
প্রকাশ : ১৩ ফেব্রুয়ারি ২০১৯, ০০:০০
ইত্তেফাক রিপোর্টসরকারি নিষেধাজ্ঞা অমান্য করে যেসব কোচিং সেন্টার এখনও চালু রয়েছে তাদের বিরুদ্ধে অভিযান শুরু করেছে র্যাব। গতকাল সকাল সাড়ে ১১টা থেকে রাজধানীর খিলক্ষেত ও যাত্রাবাড়ীর কদমতলীতে পৃথক দুটি অভিযান পরিচালনা করেছে র্যাপিড অ্যাকশন ব্যাটালিয়নের (র্যাব) ভ্রাম্যমাণ আদালত।র্যাব সদর দফতরের নির্বাহী ম্যাজিস্ট্রেট মো. সারওয়ার আলম জানান, পরীক্ষা চলাকালীন সব কোচিং সেন্টার বন্ধ থাকার বিষয়ে সরকারের একটি নির্দেশনা রয়েছে। এরপরও কিছু অসাধু ব্যক্তি নিষেধাজ্ঞা অমান্য করে কোচিং সেন্টার পরিচালনা করছে। এ কারণে র্যাব এসব কোচিং সেন্টারের বিরুদ্ধে অভিযান শুরু করেছে। এদিকে, গত সোমবার সকাল থেকে রাজধানীর যাত্রাবাড়ীর দনিয়া ও কদমতলী এলাকার বিভিন্ন কোচিং সেন্টারে অভিযান পরিচালনা করে র্যাব-১০ এর একটি টিম। র্যাবের অপারেশন অফিসার সিনিয়র এএসপি তানজিনা আশরাফি বলেন, ওই এলাকার একটি কোচিং সেন্টার সিলগালাসহ পরিচালককে ১০ দিনের কারাদণ্ড ও জরিমানা করা হয়েছে।



12482,28299
মিঠাপুকুরে কোচিং শিক্ষক গ্রেফতার
অন্যান্য
প্রকাশ : ১৩ ফেব্রুয়ারি ২০১৯, ০০:০০
মিঠাপুকুর (রংপুর) সংবাদদাতারংপুরের মিঠাপুকুরে কোচিং সেন্টারের এক শিক্ষককে গ্রেফতার করেছে পুলিশ। গত শনিবার অভিযান চালিয়ে ওই শিক্ষককে পুলিশ জেলহাজতে পাঠিয়েছে। গ্রেফতার হওয়া ওই শিক্ষকের নাম জনি মিয়া। তিনি উপজেলার শুকুরেরহাট এলাকায় স্থাপিত প্রমিজ কোচিং সেন্টারের তথ্য ও প্রযুক্তি বিষয়ের শিক্ষক।জানা গেছে, পরীক্ষা চলাকালীন সময়ে সরকারি নির্দেশনা অমান্য করে শুকুরেরহাট কলেজ এলাকায় প্রমিজ কোচিং সেন্টারে এইচএসসি পরীক্ষার্থীদের পাঠদান চলছিল। গোপন সংবাদের ভিত্তিতে সেখানে পুলিশ অভিযান চালিয়ে হাতে নাতে শিক্ষক জনি মিয়াকে গ্রেফতার করে। ইউএনও মামুন-অর-রশীদ বলেন, কোচিং সেন্টারটি বন্ধে শিঘ্রই আইনানুগ ব্যবস্থা নেওয়া হবে। এ ব্যাপারে প্রমিজ কোচিং সেন্টারের পরিচালক রুস্তম আলীর সাথে মোবাইল ফোনে যোগাযোগ করলে তিনি কোনো কথা বলতে রাজি হননি। 



12483,28300
ঢাকা ট্যাকসেস বার এ্যাসোসিয়েশনের নয়া কমিটি
অন্যান্য
প্রকাশ : ১৩ ফেব্রুয়ারি ২০১৯, ০০:০০
ঢাকা ট্যাকসেস বার এ্যাসোসিয়েশনের ১০১৯-২০ সনের নির্বাচনে আওয়ামী লীগ সমর্থিত সম্মিলিত কর আইনজীবী সমন্বয় পরিষদ (সাদা প্যানেল) সাধারণ সম্পাদক, কোষাধ্যক্ষ ও অন্যান্য অফিস বেয়ারারসহ মোট ১৩টি পদে এবং বি.এন.পি সমর্থিত জাতীয়তাবাদী কর আইনজীবী ফোরাম (নীল প্যানেল) সভাপতিসহ মোট ৯টি পদে নির্বাচিত হয়েছে।সম্মিলিত কর আইনজীবী সমন্বয় পরিষদ (সাদা প্যানেল) হতে মনোনীত প্রার্থী নাসির উদ্দিন আহমেদ সাধারণ সম্পাদক পদে, মোঃ মুস্তাফিজুর রহমান কোষাধ্যক্ষ পদে নির্বাচিত হয়েছেন এবং জাতীয়তাবাদী কর আইনজীবী ফোরাম (নীল প্যানেল) হতে মনোনীত প্রার্থী হুমায়ুন কবির সভাপতি পদে নির্বাচিত হয়েছেন। —প্রেস বিজ্ঞপ্তি  ০ 



12484,28301
নিয়োগ
অন্যান্য
প্রকাশ : ১৩ ফেব্রুয়ারি ২০১৯, ০০:০০
নিয়োগ বিজ্ঞপ্তি: একটি সুপ্রতিষ্ঠিত কোম্পানীর উত্পাদিত পণ্য (বেবী ফিডার, নিপেল, ওয়েট টিস্যু ও অন্যান্য পণ্য) ঢাকা ও চট্টগ্রাম শহরে বাজারজাতকরণের জন্য ২ (দুই) জন দক্ষ সেলস অফিসার নিয়োগ দেয়া হবে। যোগাযোগের ঠিকানাঃ একটিভ ফেয়ার ইন্ডাস্ট্রিজ, ৫নং মৌলভীবাজার, গুলবদন মার্কেট, ঢাকা। মোবা: ০১৭১১৫৪৪৮৭৭, ০১৭১৫৮৩৯৮৬৫, ৫৭৩১৪৮৩২। সিকে-৪১৩জরুরী নিয়োগ: কিউবি ইন্টারন্যাশনাল কোম্পানীতে নিজ থানায় শূন্য পদে পুরুষ/মহিলা নিয়োগ। ব্রাঞ্চ ম্যানেজার (বিএ) থানা কন্ট্রোলার (HSC) ফিল্ড সুপারভাইজার (SSC)। ০১৭৪৬৫৮৬৬৩৯, ০১৭০৭৫৮১৪৬৭।             সিএম-২৭০ 



12485,28302
হারিয়েছে
অন্যান্য
প্রকাশ : ১৩ ফেব্রুয়ারি ২০১৯, ০০:০০
হারিয়েছে: “পূর্বাচল নতুন শহর” প্রকল্পের প্লট কোড নং-০৫৭১৪৩, রিসিট নং-১২৫০১৩, প্লট আইডিঃ সেক্টর নং-১৮, রোড-৪০২/বি, প্লট নং-১২) এর (১) সাময়িক বরাদ্দপত্র (২) চূড়ান্ত বরাদ্দ পত্র (৩) জামানতের রশিদ (৪) ১ম, ২য়, এবং ৩য় কিস্তি পরিশোধের রশিদসহ ঐ প্লটের যাবতীয় কাগজপত্রের মূল কপি ও ফটোকপি গত ১১/০২/২০১৯ খ্রিঃ তারিখ ঢাকার মগবাজার এলাকা থেকে হারিয়েছে। এ বিষয়ে রমনা থানার সাধারণ ডাইরী নং ৬৬৪, তারিখ ১১/০২/২০১৯ খ্রিঃ করা হয়েছে। যদি কোনও সুহূদ ব্যক্তি কাগজপত্রগুলো পেয়ে থাকেন তবে নিম্ন ঠিকানায় যোগাযোগের অনুরোধ করা হলো। ডাঃ এম নুরুল ইসলাম, সূর্যমুখী ভবন, বান্দরোড, ওয়ার্ড নং-১২, কোতওয়ালী, বরিশাল। মোবাইল-০১৭১১৯৪৩৩৩৮।            সিকে-৪১৬হারিয়েছে: উন্মুক্ত বিশ্ববিদ্যালয়ের অধীন কিশলয় বালিকা বিদ্যালয় ও কলেজ, মোহাম্মদপুর, ঢাকা, আমার এসএসসি পরীক্ষার প্রবেশপত্র হারিয়েছে। আইডি-১৮০১০৯৪৫০০৩, পিতা-মোঃ ইলিয়াস মিয়া, মাতা-হালিমা ইলিয়াস। মোহাম্মদপুর থানা, জিডি নং-৮২৯, তারিখঃ ১১/০২/১৯ইং। তাহেরা তুজ জোহরা।       সিকে-৪১২  



12486,28303
টিউটর দিচ্ছি/ নিচ্ছি
অন্যান্য
প্রকাশ : ১৩ ফেব্রুয়ারি ২০১৯, ০০:০০
টিউটর দিচ্ছি/নিচ্ছি: বাংলা, ইংরেজির প্লে/ক্লাস ওয়ান, ও/এ লেভেল+ একাদশ দ্বাদশ শ্রেণীর অভিজ্ঞ পুরুষ ও মহিলা শিক্ষক। রহমান- ০১৯৩১১৭৩১৬০।      সিকে-৪১৫               



12487,28304
আবশ্যক
অন্যান্য
প্রকাশ : ১৩ ফেব্রুয়ারি ২০১৯, ০০:০০
আবশ্যক: রুম সার্ভিসবয়, ফ্লোরক্লিনার, ফ্লোর সুপারভাইজার, সেনেটারী-কাম-ইলেক্ট্রিশিয়ান (মেইনটেন্স), অভিজ্ঞ ম্যানেজার। বেতন-আলোচনা সাপেক্ষে। হোটেল আল ফারুক, ৬৪/১/এ, উত্তরকমলাপুর, ঢাকা।    সিএম-২৬৯ 



12488,28305
পাত্র/পাত্রী
অন্যান্য
প্রকাশ : ১৩ ফেব্রুয়ারি ২০১৯, ০০:০০
পাত্র চাই: কানাডার সিটিজেন আন্ডারগ্রাজুয়েট (কানাডা, ৫র্ -৩র্ র্ -৩৬) ডাইরেক্টর (গ্রুপ অব কোম্পানীস) ডিভোর্স সুদর্শনার উপযুক্ত। গুলশান মিডিয়া। ৫৮৮১৪০৪৪, ০১৫৫৬৫৯০৮৮৪। [email protected] সিকে-৪১৪ 



12489,28306
ভিসা প্রসেসিং
অন্যান্য
প্রকাশ : ১৩ ফেব্রুয়ারি ২০১৯, ০০:০০
ভিসা প্রসেস: ক্লিনার কাজের জন্য কানাডায় নিব, যেকোন জেলার অন্তর্ভুক্ত, প্রসেস টাইম ৬০ দিন। মধ্যপ্রাচ্য/দেশের কাজের অভিজ্ঞতা থাকতে হবে। ৬ বছরের কন্ট্রাকে নিজস্ব প্রতিষ্ঠানে কাজ করবে। সরাসরি-০১৭১৮২৭৩২৭৭, [email protected].     সিএম-২৬৮ 



12490,28307
ভেনিজুয়েলা দখলে যুদ্ধ উস্কে দিচ্ছে ট্রাম্প সরকার: মাদুরো
বিশ্ব সংবাদ
প্রকাশ : ১২ ফেব্রুয়ারি ২০১৯, ২২:০৩
ভেনিজুয়েলা সংকটের জন্য একমাত্র যুক্তরাষ্ট্রই দায়ী বলে দাবি করেছেন দেশটির প্রেসিডেন্ট নিকোলাস মাদুরো। মার্কিন প্রেসিডেন্ট ডোনাল্ড ট্রাম্পকে উদ্দেশ্য করে তিনি বলেন, 'ভেনিজুয়েলা দখল করার জন্য তারা যুদ্ধ উস্কে দিচ্ছে'। এছাড়াও ট্রাম্পের সরকারকে ‘চরমপন্থিদের চক্র’ বলেও আখ্যা দিয়েছেন তিনি। খবর বিবিসি।ভেনিজুয়েলা সংকট নিয়ে সম্প্রতি বিবিসিকে দেওয়া একটি সাক্ষাৎকারে মাদুরো বলেন, 'ভেনিজুয়েলায় মানবিক ত্রাণ ঢুকতে দেবেন না। কারণ, ত্রাণ পাঠানো একটি রাজনৈতিক চাল। এর মধ্য দিয়ে যুক্তরাষ্ট্রের আগ্রাসনের পথ খুলে যাবে'।যুক্তরাষ্ট্রসহ অন্যান্য পশ্চিমা দেশগুলো ইতিমধ্যেই ভেনিজুয়েলার স্বঘোষিত অন্তর্বর্তী প্রেসিডেন্ট ও বিরোধীদলীয় নেতা হুয়ান গুইদোর পক্ষে নিজেদের সমর্থন দিয়েছে। এমন অবস্থায় মাদুরো সব দিক থেকেই আগাম নির্বাচন দেওয়ার চাপে রয়েছেন। বিবিসিকে দেওয়া ওই সাক্ষাৎকারে মাদুরো যুক্তরাষ্ট্রের বিরুদ্ধে রাজনৈতিক যুদ্ধ চালানোর অভিযোগ করেন। একই সঙ্গে তিনি এই মার্কিন প্রেসিডেন্টের পতন কামনা করেন।এদিকে অর্থনৈতিক সংকটে পড়া ভেনিজুয়েলার কোনো রকম 'ত্রাণ'-এর দরকার নেই দাবি করে মাদুরো বলেন, 'ত্রাণ পাঠানোর উদ্যোগ বিদেশিদের একটি ষড়যন্ত্র। তাদের ফেলে দেওয়া বিষাক্ত খাদ্য আমাদের ত্রাণ হিসেবে দরকার নেই'। তবে দেশটি বর্তমানে অর্থনৈতিক এবং মানবিক সংকটে জর্জরিত। দিন দিন পরিস্থিতির অবনতি হওয়ায় দলে দলে মানুষ দেশ ছেড়ে চলে যাচ্ছে। আর ভেনিজুয়েলার এই অর্থনৈতিক বিপর্যয়ের জন্য যুক্তরাষ্ট্রের নিষেধাজ্ঞাকেই দায়ী করেছেন মাদুরো। তিনি বলেন, 'ভেনিজুয়েলায় মানবিক সংকট সৃষ্টি করতে চাইছে যুক্তরাষ্ট্র। যাতে তারা দেশটিতে সামরিক হস্তক্ষেপ করতে পারে'।এর আগে ভেনিজুয়েলার বিরোধীদলীয় নেতা হুয়ান গুইদো চলতি বছরের জানুয়ারি মাসে যুক্তরাষ্ট্র ও এর মিত্র পশ্চিমা দেশগুলোর সমর্থন নিয়ে নিজেকে ভেনিজুয়েলার অন্তর্বর্তীকালীন প্রেসিডেন্ট ঘোষণা করেছেন। এরপরই দেশটিতে রাজনৈতিক অস্থিতিশীলতা দেখা দেয়। দেশটির সরকার এই ঘোষণার পরপরই গুইদোর নিজেকে প্রেসিডেন্ট ঘোষণাকে ক্যু করার প্রচেষ্টা হিসেবে অভিহিত করেছে। এছাড়াও ডোনাল্ড ট্রাম্প গুইদোকে ভেনিজুয়েলার প্রেসিডেন্ট হিসেবে স্বীকৃতি দেওয়ার পাশাপাশি দেশটিতে প্রয়োজনে সামরিক হস্তক্ষেপ করার হুমকি দিয়েছেন।আরও পড়ুন:  ‘আমার জন্যই চলে গেলেন বাবা-মা, বেঁচে থেকেও আমি মৃত’তবে যুক্তরাষ্ট্রের গুইদোর পক্ষে সমর্থন ঘোষণা সত্ত্বেও চীন, রাশিয়া, ইরান, তুরস্ক ও মেক্সিকোসহ আরও কিছু দেশ নিকোলাস মাদুরো সরকারকে সমর্থন জানিয়েছে।ইত্তেফাক/জেডএইচডি



12491,28308
বইমেলায় আজ লাগবে ফাগুনের দোলা
অন্যান্য
প্রকাশ : ১৩ ফেব্রুয়ারি ২০১৯, ০০:০০
এসেছে বসন্ত। সেই শিহরণ প্রকৃতিজুড়ে। সোহরাওয়ার্দী উদ্যান থেকে ভেসে আসে পাখির ডাক। চারদিকে শুকনো পাতার ওড়াওড়ি। প্রকৃতিতে বসন্তের আবাহন। আজ পহেলা ফাল্গুন, ঋতুরাজ বসন্তের প্রথম দিন। সেই আনন্দের রং লাগবে মেলায়। তরুণ-তরুণীরা আজ মেতে উঠবে বসন্ত আবাহনে।পহেলা বসন্ত আর ভালোবাসা দিবস পরপর হওয়ায় তার রেশ মেলায় পড়তে শুরু করে আগে থেকেই। বাসন্তী শাড়ি পরে, খোঁপায় পলাশ ফুল গুঁজে মেয়েদের ঘুরে বেড়ানো মেলায় উত্সবের রং বুলিয়ে দেয়।গতকাল মাঘের শেষ দিনেও মেলায় ছিল বসন্তের আবহ। ঝিরঝিরে পাতা ঝরার শব্দের মত দলে দলে মানুষ এসেছিলেন মেলায়। তরুণীদের পোশাকে ছিল বসন্তের ছোঁয়া। সোহরাওয়ার্দী উদ্যানে, বাংলা একাডেমির গাছে গাছে কোকিলের   কুহু কুহু ডাক মেলায় আগতদের জানান দিল বসন্ত এসে গেছে। বসন্ত যেমন প্রেমের রং ছড়ায় তেমনি মানুষের মনে বিদ্রোহের আগুনও কী জ্বেলে দেয়! মলয় সমীরণ তো সেই ১৯৫২ সালেও ছড়িয়েছিল বিদ্রোহের বীজ। একুশে আজো মানুষের হূদয়ে ছড়ায় বিদ্রোহের মন্ত্র। সত্য, সুন্দরের পক্ষের সেই মন্ত্রের টানে বইমেলায় আসেন বৃদ্ধ, যুবক। ছোট শিশু কিশোরদের নিয়ে মা-বাবারা আসেন মেলায়। একুশের চেতনায় ভাস্বর এই বইমেলা ভবিষ্যত্ প্রজন্মের মাঝে ছড়াবে শিক্ষা ও দেশের প্রতি ভালবাসার আলো— সেই প্রত্যাশায়। বইমেলার উত্সবের সঙ্গে পহেলা ফাল্গুন ও ভ্যালেন্টাইন ডে দুটি দিন উত্সবমুখর হয়ে ওঠে। মেলায় এদিন পাঠকদের স্বতঃস্ফূর্ত অংশগ্রহণ মেলার শোভা বাড়ায়। পাশাপাশি দুটি দিনে বইয়ের বিকিকিনিও থাকে বেশ। উপন্যাস, গল্প ও কবিতার বইয়ের চাহিদা বেশি থাকে।নতুন বই :বাংলা একাডেমির জনসংযোগ উপবিভাগ থেকে প্রাপ্ত তথ্যানুযায়ী, মঙ্গলবার মেলার ১২তম দিনে নতুন ১৪৯টি বই প্রকাশিত হয়েছে। এর মধ্যে রয়েছে— ইমদাদুল হক মিলনের ‘উপন্যাস ত্রয়ী’ (পাঞ্জেরী পাবলিকেশন্স), সেলিনা হোসেনের ‘রচনাবলী ১’ (ইত্যাদি গ্রন্থ প্রকাশ), শাহাবুদ্দিন আহমেদের ‘আমার মুক্তিযুদ্ধ’ (অন্যপ্রকাশ), মোস্তফা কামালের ‘আমি কবি’ (অন্যপ্রকাশ), মোশতাক আহমেদের ‘ববির ভ্রমণ’ (অনিন্দ্য প্রকাশ), আমীন আল রশীদের ‘বাংলাদেশের গণমাধ্যম: জনআস্থার দোলাচল’, অনু হোসেনের ‘সমকালে রবীন্দ্রনাথ’ (বাতিঘর), ধ্রুব এষের ‘কু ঝিক ঝিক’ (পাঞ্জেরী), আবুল আহসান চৌধুরীর ‘লালনের ঈশ্বর ও অন্যান্য’ (জার্নিম্যান), সৈয়দ শামসুল হকের ‘পীরচাঁনের পালা’ (চারুলিপি), মোস্তফা মামুনের ‘লেবাননী জাদুকর’ (পার্ল পাবলিকেশন্স), রেজাউর রহমানের ‘অচেনা আবাস’ (ঐতিহ্য), মারুফুল ইসলামের ‘সাতজনের সংসার’ (চন্দ্রাবতী একাডেমি)।মনিরউদ্দীন ইউসুফকে শ্রদ্ধাঞ্জলি :গ্রন্থমেলার মূলমঞ্চে অনুষ্ঠিত হয় কবি-অনুবাদক মনিরউদ্দীন ইউসুফ: জন্মশতবর্ষ শ্রদ্ধাঞ্জলি শীর্ষক আলোচনা অনুষ্ঠান। প্রবন্ধ উপস্থাপন করেন হাসান হাফিজ। আলোচনায় অংশগ্রহণ করেন শফিউল আলম, রেজাউদ্দিন স্টালিন এবং মোহাম্মদ আবদুল হাই। অনুষ্ঠানে সভাপতিত্ব করেন মোহাম্মদ হারুন-উর-রশিদ।লেখক বলছি: অনুষ্ঠানে নিজেদের নতুন প্রকাশিত গ্রন্থ বিষয়ে আলোচনায় অংশ নেন আখতারুজ্জামান আজাদ, মোহিত কামাল, বেগম আকতার কামাল, হামিম কামাল এবং নাসরিন সিমি। কবিকণ্ঠে কবিতাপাঠ করেন কবি জাহিদুল হক এবং জাহিদ হায়দার। আবৃত্তি পরিবেশন করেন নাজমুল আহসান এবং জিনিয়া ফেরদৌস। সংগীত পরিবেশন করেন শিল্পী কল্যাণী ঘোষ, বিশ্বজিত্ রায়, ফারহানা ফেরদৌসী তানিয়া, সানজিদা মাহমুদ নন্দিতা, রাজিয়া সুলতানা, নাজমুল আহসান তুহিন, উম্মে রুমা ট্রফি এবং সঞ্জয় কুমার দাস। 



12492,28309
স্থানীয় সরকারগুলোর নিজস্ব বার্ষিক পরিকল্পনা থাকা প্রয়োজন ------ আনোয়ার হোসেন মঞ্জু
অন্যান্য
প্রকাশ : ১৩ ফেব্রুয়ারি ২০১৯, ০০:০০
জাতীয় পার্টি-জেপির চেয়ারম্যান আনোয়ার হোসেন মঞ্জু এমপি বলেছেন, সদ্য স্বাধীন বাংলাদেশে যুদ্ধ বিধ্বস্ত অর্থনীতিকে পুনর্গঠন করার জন্য বঙ্গবন্ধুর অনেক স্বপ্ন ছিল, যা অর্থের অভাবে সফল করা দুরূহ ছিল। পরের সরকারগুলো প্রয়োজনীয় আর্থিক স্বচ্ছলতার অভাবে কাঙ্ক্ষিত উন্নয়ন কাজ করতে সক্ষম হয়নি। বর্তমানে এই অর্থ কষ্ট নেই। সরকারের  হাতে প্রভূত টাকা থাকায় আমরা যারা কাজের লোক, তারা মানুষের ভাগ্য উন্নয়নে এই সুযোগকে কাজে লাগাতে চাই। তিনি বলেন, এখন দেশের বার্ষিক বাজেট চার লাখ কোটি টাকা। এর পাশাপাশি উপজেলা পরিষদসহ স্থানীয় সরকারসমূহকে নিজস্ব বার্ষিক উন্নয়ন পরিকল্পনা প্রণয়ন করে কাজ চালাতে হবে। জেলা পরিষদ, উপজেলা পরিষদ, পৌরসভা ও ইউনিয়ন পরিষদগুলোকে স্বাবলম্বী হতে হলে নিজস্ব  তহবিল গঠন করতে হবে। তাহলেই বিকেন্দ্রিকরণের ধারণা ফলপ্রসূ ও  টেকসই হবে। গতকাল মঙ্গলবার পিরোজপুর জেলার কাউখালী উপজেলা পরিষদের মাসিক সমন্বয় সভা ও আইন-শৃঙ্খলা কমিটির সভায় কমিটি সমূহের উপদেষ্টার বক্তব্যে আনোয়ার হোসেন মঞ্জু আরও বলেন, উপজেলা পরিষদের উন্নয়ন কাজ সম্পাদন করার ক্ষেত্রে প্রায়শই দেখা যায় বিচ্ছিন্ন-বিক্ষিপ্তভাবে প্রকল্প গ্রহণ, বাস্তবায়নের ক্ষেত্রে কাজ অসমাপ্ত রাখা, তদারকি, নজরদারি ও জবাবদিহিতার ক্ষেত্রে দায়িত্বহীনতা। এই প্রবণতার মূল কারণ হচ্ছে ঔপনিবেশিক আমলের আইন-কানুন, পরাধীন যুগের মানসিকতা তথা স্বাধীন দেশের উপযোগী চিন্তা-ভাবনার অভাব। দেশ স্বাধীন হয়েছে, পরাধীন আমলের মানসিকতা পরিবর্তন না হলে কাঙ্ক্ষিত ফল লাভ সম্ভব হবে না। এলাকার উন্নয়নের জন্য ঊর্ধ্বতন কর্তৃপক্ষের কাছে চাহিদাপত্র পাঠানোর পর বরাদ্দ পেতে নানা কাঠখড় পোড়াতে হয়,  যা কাম্য নয়।জেপি চেয়ারম্যান বলেন, সংবিধান অনুযায়ী নির্বাহী বিভাগ, আইন বিভাগ ও বিচার বিভাগের ক্ষেত্রে সমন্বয় থাকা অপরিহার্য। অতীতের মত এই অবস্থা চলতে দেওয়া যায় না। নিজ দায়িত্বে সংশ্লিষ্টদের এ ক্ষেত্রে উদ্যোগী হতে হবে। আমরা ভাগ্যবান এই জন্য যে জাতি গঠনে সবাই অংশ নিতে পারছি। আমাদের শিক্ষা ব্যবস্থাকে বাস্তবমুখী করা দরকার। আমাদের দেশটাকে নিজেদের মনে করতে হবে, দেশের জন্য, সন্তানের জন্য কাজ করতে হবে।আনোয়ার হোসেন মঞ্জু বলেন, নির্বাচন হচ্ছে শান্তিপূূর্ণভাবে ক্ষমতা হস্তান্তর। স্বাধীনতা, দেশের স্থিতিশীলতা, জীবনমানের উন্নয়ন ও শান্তিপূর্ণ নির্বাচন ব্যবস্থা হচ্ছে গণতন্ত্র। আমাদের গণতান্ত্রিক ব্যবস্থায় নির্বাচন অনুষ্ঠিত হবে, এটাই সংবিধানসম্মত ব্যবস্থা। নির্বাচনে যারা অংশ নেবেন তাদের জয়-পরাজয় মেনে নেয়ার মানসিকতা থাকতে হবে। এ ক্ষেত্রে বর্জন-বয়কটের প্রবণতা কাঙ্ক্ষিত নয়। ভোটের প্রতিযোগিতায় অংশগ্রহণকারী দুই পক্ষের মধ্যে এক পক্ষ বিজয়ী হবেন। কেউ মাঠে অনুপস্থিত থাকলে অপরপক্ষ বিনা বাধায়ই জিতে যাবেন। বড় দলের নেতারা কেন নির্বাচনে আসেন না, তা আমাদের বোধগম্য নয়। এ দেশ আমাদের সকলের, দল-মতের ভিন্নতা থাকতে পারে। কিন্তু জাতির বৃহত্তর স্বার্থে আমাদের সকলকে ঐক্যবদ্ধ থাকতে হবে। কাউখালী উপজেলা পরিষদ সভাকক্ষে উপজেলা নির্বাহী অফিসার ইসরাত জাহানের সভাপতিত্বে এখানে আরও বক্তব্য রাখেন পিরোজপুর জেলা পরিষদের চেয়ারম্যান মহিউদ্দিন মহারাজ, কাউখালী উপজেলা চেয়ারম্যান এস এম আহসান কবির, উপজেলা পরিষদের মহিলা ভাইস চেয়ারম্যান চৌধুরী ফাতেমা ইয়াসমিন পপি, জেলা পরিষদের মহিলা সদস্য শাহজাদী রেবেকা শাহীন চৈতী, সয়না-রঘুনাথপুর ইউনিয়নের চেয়ারম্যান আবু সাইদ মিয়া মনু, শিয়ালকাঠি ইউনিয়নের চেয়ারম্যান সিকদার মো. দেলোয়ার, চিড়াপাড়া-পারসাতুরিয়া ইউনিয়নের চেয়ারম্যান মাহমুদ খান খোকন, আমরাজুড়ি ইউনিয়নের চেয়ারম্যান শেখ শামসুদ্দোহা চাঁদ, উপজেলা স্বাস্থ্য ও পরিবার পরিকল্পনা কর্মকর্তা ডা. সিদ্দিকুর রহমান প্রমুখ। সভায় কাউখালী উপজেলায় কর্মরত বিভিন্ন সরকারি কর্মকর্তাগণ অংশ নেন।আনোয়ার হোসেন মঞ্জু এমপি এর আগে উপজেলা অডিটরিয়ামে মহিলা ও শিশু বিষয়ক মন্ত্রণালয় থেকে দুঃস্থ ও অসহায় মহিলাদের মধ্যে সেলাই মেশিন, সুবিধা বঞ্চিত অস্বচ্ছল পরিবারের মধ্যে ত্রাণ ও দুর্যোগ ব্যবস্থাপনা মন্ত্রণালয়ের ঢেউ টিন ও নগদ অর্থ, বিভিন্ন প্রতিষ্ঠান ও সুবিধাবঞ্চিত ব্যক্তিদের মাঝে মন্ত্রীর ঐচ্ছিক তহবিল হতে নগদ অর্থের চেক, ধর্ম মন্ত্রণালয় হতে বিভিন্ন ধর্মীয় প্রতিষ্ঠানের নামে বরাদ্দকৃত নগদ অর্থের চেক এবং ত্রাণ ও দুর্যোগ ব্যবস্থাপনা মন্ত্রণালয়ের বরাদ্দকৃত শীতবস্ত্র বিতরণ করেন।   বিকালে আনোয়ার হোসেন মঞ্জু এমপি কাউখালী উপজেলার সদর ইউনিয়নের আসপর্দ্দি সরকারি প্রাথমিক বিদ্যালয়, জয়কুল সরকারি প্রাথমিক বিদ্যালয় এবং মুক্তারকাঠি সরকারি প্রাথমিক বিদ্যালয়ের নতুন ভবন নির্মাণ কাজের ভিত্তিপ্রস্তর স্থাপন উপলক্ষে দোয়া ও মোনাজাতে অংশ নেন। এছাড়া তিনি কাউখালী জিসি (উত্তর বাজার পাকা পুল) হতে কেউন্দিয়া বাজার ভায়া দক্ষিণ পার্শ্ব বেইলি ব্রিজ পর্যন্ত বিটুমিনাস কার্পেটিং দ্বারা রাস্তা উন্নয়ন কাজের ভিত্তি প্রস্তর স্থাপন উপলক্ষে দোয়া ও মোনাজাতে অংশ নেন।এসব কর্মসূচিতে আনোয়ার হোসেন মঞ্জু এমপির সঙ্গে ছিলেন জাতীয় পার্টি-জেপির ভান্ডারিয়া উপজেলা যুগ্ম আহ্বায়ক গোলাম সরওয়ার জোমাদ্দার, উপজেলা সদস্য সচিব ও ধাওয়া ইউপি চেয়ারম্যান সিদ্দিকুর রহমান টুলু, জেপির নেতা ইউসুফ আলী আকন, কাউখালী উপজেলা জেপির সাধারণ সম্পাদক শাহ আলম নসু, সাবেক সাধারণ সম্পাদক শাহ আলম তালুকদার প্রমুখ।     



12493,28310
বিশ্বাসেরই নিঃশ্বাস নেই
অন্যান্য
প্রকাশ : ১৩ ফেব্রুয়ারি ২০১৯, ০০:০০
নূতন বইয়ের গন্ধ এবং বই পড়ার আনন্দ অনেকেরই পছন্দ। শীতে শিশির ভেজা ঘাসের যেমন ঘ্রাণ আছে, তেমনি নূতন বইয়েরও ঘ্রাণ আছে। যা পাওয়া যায় প্রাণের এই বইমেলায়। প্রযুক্তির কল্যাণে আমরা মোবাইল ফোনেও এখন বই পড়তে পারি কিন্তু কাগজে ছাপা বইয়ের ঘ্রাণ আর পড়ার আনন্দ অন্যরকম। আমাদের সাংস্কৃতিক ঐতিহ্য ও ভাষার জন্য আমাদের আত্মত্যাগের কথা স্মরণ করিয়ে দেয় এই মেলা। তাই মেলায় এলে সবার মধ্যেই স্বতঃস্ফূর্ততা   লক্ষ্য করা যায়।  তবে আমাদের স্বত্বায়, মননে যেভাবে পরজীবী হবার চাষ চলছে, টিভিতে, রেডিওতে যেভাবে ভাষার বিকৃতি ঘটিয়ে উদ্ভট সংলাপ এবং কথা হচ্ছে, শিশুদের যেভাবে এইসব অপভাষা গেলানো হচ্ছে তার পরিণতি খুব একটা ভালো নয়। আজকাল কিছু ছেলেমেয়ের কথা শুনলে মনে হয়, তারা খুব কষ্ট করে বাংলায় কথা বলছে। তাই বেশি বেশি বই পড়ার অভ্যাস করতে হবে। কারণ বই অজানাকে জানার সুযোগ করে দেয়, কল্পনা শক্তি বাড়িয়ে দেয়, ভাবতে শেখায়, মনকে আলোকিত করে। টেলিভিশন মিডিয়ায় কাজ করার আগে থেকে কম বেশি লেখালেখি করতাম। তবে এখন লেখালেখিতে যতটুকু সময় দেয়া প্রয়োজন সেটা দিতে পারি না। তারপরও টুকটাক লিখতে লিখতে ৩০ টি গ্রন্থ প্রকাশিত হয়ে গ্যাছে। আমার কিছু বন্ধু এখনও আমাকে প্রায়শই লিখতে বলে কিন্তু ইচ্ছে থাকলেও ব্যস্ততার কারণে পারি না। আমার বর্তমান সমস্ত ব্যস্ততাই ‘ইত্যাদি’কে ঘিরে। কোয়ান্টিটি কম হলেও কোয়ালিটি রক্ষার জন্য নিরন্তর কাজ করতে হয়। দেশের প্রত্যন্ত অঞ্চল থেকে জনকল্যাণকামী আলোকিত মানুষদের খুঁজে আনতে হয়। যারা কোন কিছু প্রাপ্তির আশায় না, নিজের দায়বোধ থেকে কাজ করেন। প্রচার বিমুখ নিভৃতচারী এইসব গুণী মানুষদের খুঁজে পেতে হলে কিছুটা কষ্টতো করতেই হয়। তাছাড়া অনুষ্ঠানের পাশাপাশি কিছু সামাজিক কর্মকাণ্ডও করতে হয়। কারণ এই দীর্ঘ সময়ে ‘ইত্যাদি’র উদ্যোগে দেশের বিভিন্ন স্থানে গড়ে উঠেছে কিছু সামাজিক, সাংস্কৃতিক ও শিক্ষা প্রতিষ্ঠান। এর পেছনেও প্রচুর সময় দিতে হয়। যে কাজগুলো নিরবে-নিভৃতেই হয়।আমার এবারের বইটির নাম ‘বিশ্বাসেরই নিঃশ্বাস নাই’। ‘মানুষ নিঃশ্বাসে যেমন বাঁচে-তেমনি বিশ্বাসেও বাঁচে। নানা ঘটনার মধ্যে মানুষ আঁকড়ে ধরতে চায় আত্মবিশ্বাস, পারিবারিক বিশ্বাস, সামাজিক বিশ্বাস এবং রাষ্ট্রীয় বিশ্বাসকে। কিন্তু ঘটমান নানান অঘটন কখনো কখনো বিশ্বাসের ভিত দেয় নাড়িয়ে। তার মধ্যে দাঁড়িয়ে দৃষ্টি বাড়িয়ে যা দেখেছি, যা বুঝেছি তা নিয়ে বিভিন্ন সময় নিজের উপলব্ধির কথা লিখেছি বিভিন্ন জাতীয় দৈনিকে। কথায় আছে, ‘নিঃশ্বাসের বিশ্বাস নাই’ অর্থাত্ যে কোন সময়ই নিঃশ্বাস চলে যেতে পারে। কিন্তু বিশ্বাস যখন বারবার অবিশ্বাস্য আঘাতে জর্জরিত হতে থাকে, তখন মনে হয়-বিশ্বাসই যেন আর নিঃশ্বাস নিতে পারছে না। সেই বোধ থেকেই বিভিন্ন সময়ে প্রকাশিত লেখাগুলোর সংকলন ‘বিশ্বাসেরই নিঃশ্বাস নাই’।’ বইটি প্রকাশ করেছে অনন্যা প্রকাশনী। প্রচ্ছদ করেছেন ধ্রুব এষ।পরিশেষে বলবো, আগে বিভিন্ন উপলক্ষে সবাই সবাইকে বই উপহার দিলেও এখন তাতেও কিছুটা ভাটা পড়েছে। তাই অনুরোধ, ‘আসুন আমরা বই কিনি, বই পড়ি এবং বই উপহার দেই। বই হোক আমাদের নিত্যসঙ্গী’।  



12494,28311
স্মার্টফোন ব্যবহারকারীদের নিরাপদ থাকার উপায়
অন্যান্য
প্রকাশ : ১৩ ফেব্রুয়ারি ২০১৯, ০০:০০
বিবিসি সাইবার নিরাপত্তায় বিশ্বে বাংলাদেশের অবস্থান একেবারে নিচের সারিতে। গত সপ্তাহে যুক্তরাষ্ট্রের একটি সাইবার নিরাপত্তা গবেষণা প্রতিষ্ঠান কমপারিটেকের প্রকাশিত প্রতিবেদনে বলা হয়েছে, সাইবার নিরাপত্তার দিক থেকে সবচাইতে ঝুঁকিতে থাকা দশটি দেশের মধ্যে রয়েছে বাংলাদেশ। বিশ্বের মোট ৬০টি দেশের ওপর জরিপ চালিয়ে ঐ প্রতিবেদন তৈরি করা হয়েছে। এতে বলা হয়েছে, সাইবার নিরাপত্তার দিক থেকে সবচেয়ে অনিরাপদ দেশের মধ্যে বাংলাদেশের অবস্থান ষষ্ঠ। এর মধ্যে সবচেয়ে বেশি ঝুঁকিতে রয়েছেন স্মার্টফোন ব্যবহারকারীরা। স্মার্টফোন ব্যবহারকারীদের মধ্যে প্রায় ৩৬ শতাংশের স্মার্টফোনই ম্যালওয়্যারে আক্রান্ত। এছাড়া কম্পিউটার ব্যবহারকারীদের ক্ষেত্রে ম্যালওয়্যার আক্রান্তের হার ১৯ দশমিক ১ শতাংশ। ঐ রিপোর্ট অনুযায়ী সাইবার নিরাপত্তায় সবচেয়ে ঝুঁকিপূর্ণ দেশ আলজেরিয়া। তালিকায় এর পর যথাক্রমে ইন্দোনেশিয়া, ভিয়েতনাম, তানজানিয়া এবং উজবেকিস্তানের স্থান। নিরাপত্তার দিক থেকে বাংলাদেশের পরই রয়েছে পাকিস্তান। ঝুঁকির বিচারে তালিকায় চীন ১৩ নম্বরে এবং ভারত ১৫ নম্বরে রয়েছে। বাংলাদেশের স্মার্টফোন ব্যবহারকারীদের মধ্যে অ্যানড্রয়েড ফোন ব্যবহারকারীরা সবচেয়ে বেশি ঝুঁকিতে রয়েছেন। বাংলাদেশে মোবাইল ফোনের গ্রাহক প্রায় দশ কোটি হবার পরও সাধারণ মানুষ এর ব্যবহার সম্পর্কে সচেতন নয়।দেখা যাবে ফোনের সফটওয়্যার আপগ্রেড করার জন্য কিংবা কোনো অ্যাপস ডাউনলোড করার জন্য মানুষ ফোনের দোকানে যায়। সেখান থেকে সহজেই গ্রাহকের অজান্তে ম্যালওয়্যার ইনস্টল হয়ে যায় বেশিরভাগ সময়। স্মার্টফোনের দুই ধরনের অপারেটিং সিস্টেম রয়েছে। এর মধ্যে একটি হচ্ছে আইওএস। আইওএসের বাজার খুবই নিয়ন্ত্রিত, যেকোনো জায়গায় চাইলেই আইওএস আপগ্রেড করা যায় না, বা এই অপারেটিং সিস্টেমে চলা যন্ত্রসমূহে চাইলেই যেকোনো অ্যাপস ইনস্টল করা যায় না, ফলে এটি অনেক নিরাপদ।মোবাইলে যখন অ্যাপস ডাউনলোড করা হয়, অনেক ব্যবহারকারীই এর টার্মস এ্যান্ড কন্ডিশন ঠিকমতো পড়ে দেখেন না। ফলে গ্রাহক নিজের অজান্তেই ফোনের মেসেজ, কল রেকর্ড, ব্যক্তিগত ছবি বা ভিডিও অনেক কিছুর অ্যাকসেস দিয়ে দেন ঐ অ্যাপসের মালিককে। সেখান থেকেও ঝুঁকিতে পড়েন স্মার্টফোন ব্যবহারকারী। কীভাবে সাবধান হওয়া যাবে: প্রথমেই অ্যান্ড্রয়েড ব্যবহার করলে প্রপার অ্যান্ড্রয়েড ডাউনলোড করব। দ্বিতীয়ত, যখনই কোনো অ্যাপস ডাউনলোড করব, এর শর্তসমূহ পড়ে ও জেনে নামাতে হবে। 



12495,28312
ক্যাপসন নিউজ
অন্যান্য
প্রকাশ : ১৩ ফেব্রুয়ারি ২০১৯, ০০:০০



12496,28313
কুমেকে ২১ দিন ধরে অক্সিজেন লাইন বন্ধ
অন্যান্য
প্রকাশ : ১৩ ফেব্রুয়ারি ২০১৯, ০০:০০
কুমিল্লা মেডিক্যাল কলেজ (কুমেক) হাসপাতালে অক্সিজেনের সেন্ট্রাল পাইপ লাইনটি গত ২১ দিন ধরে বিকল হয়ে আছে। এতে হাসপাতালের বিভিন্ন অপারেশন থিয়েটারে (ওটি) অস্ত্রোপচারে অচলাবস্থার সৃষ্টি হয়েছে এবং রোগীদের চিকিত্সা সেবা ব্যাহত হচ্ছে। অস্ত্রোপচারের অপেক্ষায় হাসপাতালের বেডে দিন গুনছেন অনেক রোগী। পাইপ লাইনটি সচল করার জন্য স্বাস্থ্য মন্ত্রণালয়সহ সংশ্লিষ্ট বিভিন্ন দপ্তরে একাধিকবার চিঠি দেয়া হলেও কোনো কাজ হয়নি। কুমেক হাসপাতাল কর্তৃপক্ষ সূত্রে এসব তথ্য জানা গেছে।হাসপাতাল সূত্রে জানা যায়, ক্যাম্পাসে একটি বহুতল ভবন নির্মাণের জন্য মেসার্স কন্সট্রাকশন অ্যান্ড সাপ্লাইয়ার্স ইন্টারন্যাশনাল নামের একটি ঠিকাদারি প্রতিষ্ঠান ভূ-গর্ভে পি-কাস্ট পাইল ড্রাইভ করার সময় গত ২৩ জানুয়ারি সেন্ট্রাল অক্সিজেন/নাইট্রাস পাইপ লাইনটিতে লিকেজ হয়ে যায়। এতে অক্সিজেন সঞ্চালন বন্ধ হয়ে যাওয়ায় হাসপাতালের সার্জারি, গাইনি ও অর্থোপেডিকসসহ বিভিন্ন বিভাগের সংকটাপন্ন রোগীদের চিকিত্সা এবং অস্ত্রোপচারে অচলাবস্থা দেখা দেয়। গত ২১ দিন ধরে বিকল্প উপায়ে অক্সিজেনের মিনি সিলিন্ডার কিনে এনে জরুরি ও ছোটখাটো কিছু অস্ত্রোপাচার চালানো হয়েছে, যা যেকোনো সময় বন্ধ হয়ে যেতে পারে। অনেক রোগী চিকিত্সা সেবা না পেয়ে অন্যত্র চলে যাচ্ছেন। আবার অনেকে অস্ত্রোপচারের অপেক্ষায় হাসপাতালের শয্যায় দিন গুনছেন। সার্জারি   বিভাগের একাধিক চিকিত্সক বলেন, ‘অক্সিজেনের অভাবে কোনো অস্ত্রোপচার কিংবা শ্বাসকষ্টের রোগীদের চিকিত্সা সেবা দেওয়া যাচ্ছে না। কেবল বোতল কিনে সংকটাপন্ন রোগীদের চিকিত্সা দেওয়া হচ্ছে।’ কুমিল্লা মেডিক্যাল কলেজ হাসপাতালের পরিচালক ডা. স্বপন কুমার অধিকারী বলেন, ‘হাসপাতাল ক্যাম্পাসে সিভিল কনস্ট্রাকশন কাজ করার সময় অক্সিজেন সঞ্চালন ব্যবস্থা বন্ধ হয়ে যায়। এটি মেরামত করতে প্রায় ৭০ লাখ টাকা লাগবে। সংশ্লিষ্ট বিভিন্ন দপ্তরে চিঠি প্রেরণ করে একাধিকবার তাগাদা দেওয়া হলেও কাজ হয়নি।’ 



12497,28314
দিল্লিতে হোটেলে অগ্নিকাণ্ডে নিহত ১৭ জন
অন্যান্য
প্রকাশ : ১৩ ফেব্রুয়ারি ২০১৯, ০০:০০
ভারতের রাজধানী দিল্লির একটি জনবহুল এলাকায় হোটেলে আগুন লেগে অন্তত ১৭ জনের মৃত্যু হয়েছে। মৃতদের মধ্যে এক নারী ও একটি শিশুও আছে। মৃতরা আগুনের গ্রাস থেকে বাঁচতে হোটেলের জানালা থেকে ঝাঁপ দিয়েছিলেন বলে পুলিশ জানিয়েছে। আরো বেশ কয়েকজন জানালা আর হোটেলের ছাদ থেকে ঝাঁপ দিয়ে প্রাণে বেঁচেছেন। তবে দিল্লি সরকারের মন্ত্রী সত্যেন্দ্র জৈন বলছেন, বেশিরভাগ মৃত্যুই হয়েছে দমবন্ধ হয়ে। খবর বিবিসি’রজানা গেছে, পর্যটকদের পছন্দের কারোল বাগের ‘হোটেল অর্পিত প্যালেস’ এ গতকাল ভোর রাতে আগুন লাগে। দমকল কর্মকর্তা জি সি মিশ্র জানিয়েছেন, ভোর সাড়ে ৪টার দিকে তাদের কাছে আগুন লাগার খবর আসে। চারতলায় প্রথমে আগুন লাগার পর তা তিনতলা ও দোতলায় ছড়িয়ে পড়ে।দমকল বাহিনীর ২০টি গাড়ি কয়েক ঘন্টার চেষ্টার পরে আগুন নিয়ন্ত্রণে আনতে সক্ষম হয়। দমকল কর্মীরা হোটেল থেকে ৩৫ জনকে উদ্ধার করেন। আগুন লাগার সময় হোটেলের ৪০ টি ঘরে ৬০ জন আবাসিক ছিলেন যাদের বেশিরভাগই তখন ঘুমিয়ে ছিলেন বলে দমকল কর্মকর্তারা জানিয়েছেন। হোটেলের করিডোরগুলোতে কাঠের প্যানেলিং থাকায় আগুন দ্রুত ছড়িয়ে পড়ে। জরুরি বহির্গমন পথ বন্ধ ছিল বলে জানা গেছে। ফলে আবাসিকরা বেরিয়ে আসতে পারেননি। কয়েকজন জানালা আর ছাদ থেকে ঝাঁপ দেন।এদিকে কীভাবে আগুন লাগল তা নিশ্চিত করে বলা না গেলেও দমকল বাহিনীর সন্দেহ বিদ্যুতের লাইনে শর্ট সার্কিট হয়েই আগুন লাগে। কিন্তু মন্ত্রী জৈন বলেছেন, হোটেলটির চারতলা নির্মাণের অনুমতি ছিল কিন্তু বাস্তবে দেখা যাচ্ছে মালিকরা আরো দুটি তলা বেআইনিভাবে নির্মাণ করেছিল। এই ঘটনায় ম্যাজিস্ট্রেট পর্যায়ের তদন্ত শুরু করার নির্দেশ দিয়েছেন দিল্লির মুখ্যমন্ত্রী অরবিন্দ কেজরিওয়াল।  



12498,28315
গত ২০ বছরে আরও সবুজ হয়েছে পৃথিবী
অন্যান্য
প্রকাশ : ১৩ ফেব্রুয়ারি ২০১৯, ০০:০০
ইত্তেফাক রিপোর্ট উষ্ণতার প্রভাবে গোটা বিশ্ব বিরূপ প্রকৃতির সঙ্গে লড়ছে। উষ্ণায়নের ফলে চারপাশ থেকে যখন একের পর এক আসছে ধ্বংসের খবর, অবলুপ্তির খবর, যখন তিন-চার ফসলি জমিও উত্তরোত্তর হয়ে পড়ছে অনুর্বর, চাষের অযোগ্য, মাঠ শুকিয়ে কাঠ হয়ে যাচ্ছে, বদলে যাচ্ছে শীত, গ্রীষ্ম, বর্ষার মৌসুম, তখন নাসা জানালো আগের চেয়ে গত ২০ বছরে আরও সবুজ হয়েছে পৃথিবী।আন্তর্জাতিক বিজ্ঞান-জার্নাল নেচার-সাসটেইনেবিলিটি-র বর্তমান সংখ্যায় এ তথ্য উঠে এসেছে। গবেষণায় গুরুত্বপূর্ণ ভূমিকা রয়েছে ভারতীয় বংশোদ্ভূত বিজ্ঞানী বোস্টন বিশ্ববিদ্যালয়ের অধ্যাপক রঙ্গ রামা মায়নেনির।প্রতিবেদনে বলা হয়েছে, বিশ্বের সবচেয়ে জনবহুল দুটি দেশ, ভারত ও চীনের নাগরিকরাই ফের প্রাণ ফিরিয়েছে প্রকৃতির। গাছপালাদের বেড়ে ওঠা, বেঁচে থাকার জন্য প্রয়োজন যে আবহাওয়া, পরিবেশ ও পুষ্টির, দক্ষিণ এশিয়ার দুটি প্রতিবেশী দেশেই, গত দুদশকে তা সবচেয়ে বেশি  বেড়েছে। তাতে এলাকা-পিছু শুধু যে গাছপালার সংখ্যা বা তাদের বসতির ঘনত্ব (পপুলেশন ডেনসিটি) বেড়েছে তা-ই নয়; বেড়েছে গাছে গাছে পাতার সংখ্যা। পাতারাও আগের চেয়ে হয়েছে অনেক বেশি হূষ্টপুষ্ট। গত ২০ বছরে আরও সবুজ হয়ে উঠেছে ভারত ও চীন।অধ্যাপক রঙ্গ রামা মায়নেনি জানিয়েছেন, ২০ বছরে সবুজতর হয়েছে পৃথিবীর প্রায় ২৮ লাখ বর্গকিলোমিটার। বিশ্বের বৃহত্তম বনাঞ্চল, আমাজন বৃষ্টি-অরণ্যও (আমাজন রেনফরেস্ট) রয়েছে প্রায় ৫৫ লাখ বর্গকিলোমিটার এলাকাজুড়ে। ২০০০ সালের গোড়ার দিক থেকে ধরলে,  সেই বৃদ্ধির হার খুব কম হলেও, হবে ৫ শতাংশ।মায়নেনির বক্তব্য, ২০ বছরে গোটা বিশ্ব যতটা সবুজতর হয়ে উঠেছে, তার ৪২ শতাংশ সম্ভব হয়েছে চীনজুড়ে ব্যাপক বনসৃজনের সফল কর্মযজ্ঞের দৌলতে। আরও বেশি পরিমাণে খাদ্যশস্যের বীজ রোপণের জন্য। আর ভূমিক্ষয়, বায়ুদূষণ ও জলবায়ু পরিবর্তনের রথের চাকায় লাগাম পরানো কিছুটা সম্ভব হওয়ায় চীনে গাছপালায় পাতার সংখ্যা বেড়েছে ৩২ শতাংশ। ভারতে সেটা হয়েছে অন্তত ৮২ শতাংশ। অথচ, ২০০০ সালের তুলনায় ভারত ও চীনে চাষযোগ্য জমির পরিমাণ যে বেড়েছে তা নয়। দুটি দেশে চাষবাস হচ্ছে এখন ৭ লাখ ৭০ হাজার বর্গমাইলেরও বেশি এলাকাজুড়ে।মায়নেনি জানিয়েছেন, নব্বইয়ের দশকের মাঝামাঝিই প্রকৃতি ও পরিবেশের এ রদবদলটা তার চোখে পড়েছিল। কিন্তু তা হাতেকলমে প্রমাণ করার কোনও হাতিয়ার ছিল না তার হাতে।  সেটা এবার সম্ভব হয়েছে নাসার পাঠানো দুটি উপগ্রহে রাখা বিশেষ ধরনের একটি যন্ত্র ‘মডারেট রেজোলিউশন ইমেজিং স্পেকট্রোরেডিওমিটার’ বা ‘ মোডিস’-এর  দৌলতে। মায়নেনির কথায়, মহাকাশ থেকে উপগ্রহের ভিতরে থাকা ‘মোডিস’ যন্ত্রটি ভূপৃষ্ঠ থেকে শুরু করে তার নিচে এক হাজার ৬০০ ফুট গভীরতা বা ৫০০ মিটার পর্যন্ত রেডিও রশ্মি পাঠিয়ে এ অনুসন্ধান ও বিশ্লেষণ করেছে। ‘মোডিস’ গত দু’দশক ধরে পৃথিবীর সর্বত্র একটি সুনির্দিষ্ট জায়গার ছবি তুলেছে দিনে চারবার করে।গবেষকরা অবশ্য এটাও বলছেন, এর ভিত্তিতেই বলে দেওয়া যাবে না, এই উষ্ণায়নের সময় যাবতীয় উদ্বেগকে দূরে সরিয়ে দিতে পেরেছে এই সবুজায়ন। কারণ, শস্যের ফলন, উত্পাদন, দীর্ঘ সময় ধরে তার সুস্থ, সবল থাকার প্রক্রিয়াটা নির্ভর করে ভূগর্ভস্থ জল, জমির উর্বরতা, তাপমাত্রাসহ আনুষঙ্গিক কয়েকটি জরুরি বিষয়ের উপরে। মায়নেনির কথায়, ভারতে ভূগর্ভস্থ জলের পরিমাণের যা অবস্থা আর তার গুণাগুণ যা, তাতে সবুজায়নের রথের চাকা আরও বেশি দূর নাও গড়াতে পারে, অন্তত ভারত বা তার মতো আরও কয়েকটি দেশে।   



12499,28316
বিএনপি ও জামায়াত কেউ কাউকে ছাড়বে না :কাদের
অন্যান্য
প্রকাশ : ১৩ ফেব্রুয়ারি ২০১৯, ০০:০০
আওয়ামী লীগ সাধারণ সম্পাদক এবং সড়ক পরিবহন ও সেতুমন্ত্রী ওবায়দুল কাদের বলেছেন, আদর্শগত দিক থেকে বিএনপি-জামায়াত দুটি দলই সাম্প্রদায়িক। তাদের চিন্তা চেতনা অনেকটা একই। তাই এই দুই দলের কেউ কাউকে ছেড়ে রাজনীতি করবে না। গতকাল মঙ্গলবার সচিবালয়ে মন্ত্রণালয়ের সভাকক্ষে সাংবাদিক সম্মেলনে তিনি বলেন, এটা আমার কাছে মনে হয় না যে, বিএনপি জামায়াতকে অথবা জামায়াত বিএনপিকে ছাড়বে। এটা হলেও কৌশলগত হতে পারে।বিএনপি উপজেলা নির্বাচনে অংশ না নেওয়ার সিদ্ধান্তের বিষয়ে জানতে চাইলে ওবায়দুল কাদের বলেন, বিএনপি একটি বড় দল, তারা অংশগ্রহণ না করলে ইলেকশনটা পার্টিসিপেটরি এবং যথার্থ হলো কিনা, সেটা নিয়ে একটু সংশয় থাকে। দেশে-বিদেশে প্রশ্নটা আসে। তবে স্থানীয় সরকার নির্বাচনে কারা আসল, আর কারা বয়কট করল এটা নিয়ে আসলে খুব একটা দুশ্চিন্তা বা মাথাব্যথার  কোনো কারণ নেই। স্থানীয় সরকার নির্বাচন অনেকে দলীয় প্রতীকে না করলে স্বতন্ত্রভাবেও করতে পারে। তিনি বলেন, আমাদের কাছে যতটা খবর তারা স্বতন্ত্র প্রার্থী হিসেবে অনেক জায়গায় ইলেকশন করবে। এর কোনো প্রভাব প্রতিক্রিয়া আছে বলে মনে করি না। তারা আসলে ভালো, না আসলেও স্থানীয় সরকার নির্বাচনে প্রতিদ্বন্দ্বিতার অভাব হবে না।ডাকসু নির্বাচনে বিএনপির ছাত্র সংগঠন অংশ নিচ্ছে না- এ বিষয়ে ওবায়দুল কাদের বলেন, অংশ নেবে না, এটা তারা এখনও ঘোষণা দেয়নি। দেখা যাক, মনোনয়নপত্র জমা দেয়ার এখনও তো অনেক সময় বাকি আছে। মনোনয়নপত্র জমা দেয়ার পর এ কথা বলা যাবে। আপাতত দাবি-দাওয়ার প্রশ্নে কিছু কিছু স্ট্যান্ড তো দলগতভাবে থাকতেই পারে। তিনি বলেন, আমার মনে হয় বিএনপির ভারপ্রাপ্ত চেয়ারপার্সন তারেক রহমান এখনও যা বলবে ছাত্রদল সেটাই মেনে নেবে।সড়ক দুর্ঘটনাকে সবচেয়ে বড় দুর্ভাবনা হিসেবে আখ্যায়িত করে ওবায়দুল কাদের বলেন, সড়ক নিরাপত্তা কাউন্সিলের বৈঠক ডেকে কিছু পদক্ষেপ নিয়ে আলোচনা করব। দুর্ঘটনা নিয়ন্ত্রণে আনতে যারা বিশেষজ্ঞ আছেন, তাদের নিয়ে কমিটি করে দেবো। নতুনভাবে প্রোগ্রাম নেওয়ার চিন্তাভাবনা করছি। এর লাগাম টেনে ধরতে হবে। কারণ সড়ক দুর্ঘটনা এখন সবচেয়ে বড় দুর্ভাবনা। ওবায়দুল কাদের বলেন, মেট্রো রেল, পাতাল রেলসহ যেসব কাজ হচ্ছে এতে অনেক সমস্যাই সমাধান হয়ে যাবে।   



12500,28317
এবার পিডিবির সিবিএ সভাপতির দখল থেকে পাজেরো উদ্ধার
অন্যান্য
প্রকাশ : ১৩ ফেব্রুয়ারি ২০১৯, ০০:০০
ইত্তেফাক রিপোর্টদুর্নীতি দমন কমিশনের নির্দেশে বাংলাদেশ বিদ্যুত্ উন্নয়ন বোর্ডের সিবিএ সভাপতির অবৈধ দখলে থাকা আরো একটি পাজেরো জিপ উদ্ধার করা হয়েছে। দুদক মহাপরিচালক মোহাম্মাদ মুনীর চৌধুরীর নির্দেশে গতকাল মঙ্গলবার সকালে পিডিবি কর্তৃপক্ষ সিবিএ’র সভাপতি জহিরুল ইসলাম চৌধুরীর কাছ থেকে সরকারি গাড়িটি উদ্ধার করে দুদকের কাছে হস্তান্তর করেছে। এর আগে গতকাল সোমবার রাজধানীর মতিঝিল এলাকায় অভিযান চালিয়ে সিবিএর সাধারণ সম্পাদক আলাউদ্দিন মিয়ার ব্যবহার করা সরকারি গাড়ি উদ্ধার করে দুদক।দুদক সূত্র জানায়, গতকাল বেলা সাড়ে ১২ টার দিকে পিডিবি কর্তৃপক্ষ সাদা রং-এর ওই পাজেরো জিপ (সিলেট-ঘ-০২-০০৩৩) দুদক প্রধান কার্যালয়ের সামনে হাজির করে। সিবিএ সভাপতি ও সাবেক সহকারী হিসাবরক্ষক জহিরুল ইসলাম চৌধুরী ২০০৯ সাল থেকে গাড়িটি ব্যবহার করছেন। গাড়ি ব্যবহারের কারণে দৈনিক ১৫ লিটার জ্বালানি   তেল হিসেবে মাসিক ২৯ হাজার ২৫০ টাকা গাড়িটির পেছনে খরচ হয়েছিল। অর্থাত্ গত ১০ বছরে জ্বালানি বাবদ গাড়িটিতে খরচ হয়েছে ৩৫ লাখ ১০ হাজার টাকা। এছাড়া গাড়ি চালকের বেতন ও ওভারটাইম বাবদ প্রায় ৪০ লাখ টাকা এবং মেরামত ও আনুষঙ্গিক খরচ মিলিয়ে গত ১০ বছরে সর্বমোট প্রায় এক কোটি টাকা গাড়িটির জন্য ব্যয় করা হয়েছে। এ নিয়ে গত দুই দিনে দুদকের হস্তক্ষেপে পিডিবি’র দু’টি মূল্যবান গাড়ি সিবিএ’র অবৈধ দখল থেকে উদ্ধার করা হলো। দুদকের মহাপরিচালক মোহাম্মদ মুনীর চৌধুরী বলেন, গতকাল সিবিএর সাধারণ সম্পাদকের কাছ থেকে সরকারি গাড়ি উদ্ধার করার পর সভাপতির কাছ থেকে গাড়ি উদ্ধারের জন্য পিডিবি কর্তৃপক্ষকে নির্দেশ দেয় দুদক। তিনি আরো বলেন, এ ঘটনা অবশ্যই সরকারের আর্থিক ক্ষতিসাধন, যা দুদক আইনে অপরাধ। শিঘ্রই দুদক এ বিষয়ে অনুসন্ধান শুরু করে আইনানুগ ব্যবস্থা নেবে।  



12501,28318
‘খুনের পর দুই গৃহকর্মী বোরখা পরে পালিয়ে যায়’
অন্যান্য
প্রকাশ : ১৩ ফেব্রুয়ারি ২০১৯, ০০:০০
ইত্তেফাক রিপোর্টইডেন কলেজের সাবেক অধ্যক্ষ মাহফুজা চৌধুরী পারভীন হত্যা মামলার সন্দেহভাজন রুনু আক্তারকে গ্রেপ্তার করেছে পুলিশ। গতকাল মঙ্গলবার রাজধানীর ধানমণ্ডি এলাকা থেকে তাকে গ্রেপ্তার করা হয়। সে নিহতের বাসায় রেশমা ও স্বপ্না নামে দুই গৃহকর্মীকে এনে দিয়েছিল। এজাহারভুক্ত আসামি রেশমা ও স্বপ্নাকে ধরতে রুনুকে নিয়ে রাজধানীর বিভিন্ন এলাকায় অভিযান চালানো হচ্ছে জানিয়েছেন মামলার তদন্ত সংশ্লিষ্ট এক কর্মকর্তা। তিনি বলেন, তাদেরকে এখনও (গতকাল সন্ধ্যা পর্যন্ত) গ্রেপ্তার করা যায়নি। ঘটনার পর ওই দুই গৃহকর্মী বোরকা পরে অ্যাপার্টমেন্ট থেকে বেরিয়ে গেছে। তবে তাদের সম্পর্কে কিছু গুরুত্বপূর্ণ তথ্য পাওয়া গেছে। খুব দ্রুতই তাদেরকে গ্রেপ্তার করা হবে।গত রবিবার বিকালে এলিফ্যান্ট রোডের সুকন্যা টাওয়ারের   ১৬ তলার নিজের বাসায় খুন হন সরকারি ইডেন মহিলা কলেজের সাবেক অধ্যক্ষ মাহফুজা চৌধুরী পারভীন। তাকে হত্যার পর গৃহকর্মী স্বপ্না ও রেশমা পালিয়ে যায়। পুলিশ খুনি হিসেবে প্রাথমিকভাবে তাদেরকে সন্দেহ করছে। এ ঘটনায় নিহতের স্বামী মুক্তিযোদ্ধা সংসদ কেন্দ্রীয় কমান্ড কাউন্সিলের সাবেক ভাইস চেয়ারম্যান ইসমত কাদির গামা বাদী হয়ে রাজধানীর নিউমার্কেট থানায় একটি হত্যা মামলা দায়ের করেন। মামলায় ওই বাসার দুই গৃহকর্মী স্বপ্না ও রেশমার নাম উল্লেখসহ অজ্ঞাতপরিচয় আরো একজনকে আসামি করা হয়েছে। তবে রুনু ঘটনার দুইদিন পর গ্রেপ্তার হলেও ঘটনার পরপরই তার অবস্থান জানতো পুলিশ। ঘটনার দিন সাবেক অধ্যক্ষ মাহফুজা চৌধুরী খুন হওয়ার পর রুনুর সঙ্গে পুলিশ ফোনে কথা বলে জানিয়েছিল, ‘মাহফুজা চৌধুরীকে হত্যা করে বাসার মালামাল লুট করে রেশমা ও স্বপ্না পালিয়েছে’। এ খবর শোনার পর রুনু পুলিশের কল কেটে দিয়ে মোবাইল ফোন বন্ধ করে দেয়। সেই থেকে তিনি পলাতক ছিলেন। এরপর অভিযান চালিয়ে ধানমণ্ডি এলাকা থেকে গতকাল ভোরের দিকে তাকে গ্রেপ্তার করা হয়।পুলিশ জানায়, রুনু প্রাথমিক জিজ্ঞাসাবাদে জানায়, স্বপ্না ও  রেশমা তার মাধ্যমেই ওই বাসায় কাজে যোগ দিয়েছিল। এরপর কেন তারা মাহফুজা চৌধুরীকে হত্যা করে সেটা তার জানা নেই। তবে রুনু এমন বক্তব্য দিলেও পুলিশ মনে করছে, এটি একটি পরিকল্পিত হত্যাকাণ্ড। কারণ, স্বপ্না ও রেশমা গত একমাস ১০ দিন আগে ওই বাসায় কাজে যোগ দেয়। তাদের সঙ্গে বাসার লোকজনের তেমন পরিচয়ই হয়নি। শুধুমাত্র মাহফুজা চৌধুরী তাদের চিনত। বাসার মালিক মাহফুজা চৌধুরীর স্বামী ইসমত কাদির গামা তাদের সম্পর্কে তেমন জানতেন না। এ ব্যাপারে ইসমত কাদির গামা সাংবাদিকদের বলেন, ‘ তারা (স্বপ্না ও রেশমা) আমার বাসায় কাজ করত। ব্যস্ততার কারণে তাদের সম্পর্কে তেমন খোঁজ নেওয়া হতো না। আমার স্ত্রী তাদের দিয়ে বাসার কাজ করাতেন। আমি বাসায় ঢোকার পর অনেক সময় দেখতাম, তারা টিভি দেখছে। এ কারণে তাদের চেহারাটাও আমি ঠিকমত বলতে পারবো না।’ভবনের ম্যানেজার হেলালউদ্দিন বলেন, গেটে ১২ ঘন্টার শিফটে দুজন করে দারোয়ান থাকে। সিসি ক্যামেরাও আছে। তবে ৩২টি ক্যামেরার ফুটেজ যাচাই-বাছাই করেও স্বপ্না ও  রেশমা কখন বের হয়েছে তা সনাক্ত করা যায়নি। তবে রবিবার বেলা ৩টা ৯ মিনিটে পর পর দুজন বোরকা পরা নারীকে নিয়ে সন্দেহ হয়। তারাই যে স্বপ্না ও রেশমা তা নিশ্চিত হওয়া যায়।  এ বিষয়ে জানতে চাইলে ঢাকা মহানগর পুলিশের (ডিএমপি) রমনা বিভাগের উপ-কমিশনার মারুফ হোসেন সরদার বলেন, এজাহারভুক্ত দুই গৃহপরিচারিকা স্বপ্না ও রেশমাকে এ হত্যাকাণ্ডে জড়িত থাকার বিষয়ে অনেকটাই নিশ্চিত হওয়া গেছে। 



12502,28319
পাকিস্তানের ভারপ্রাপ্ত হাইকমিশনারকে তলব করে ঢাকার প্রতিবাদ
অন্যান্য
প্রকাশ : ১৩ ফেব্রুয়ারি ২০১৯, ০০:০০
ইত্তেফাক রিপোর্টবাংলাদেশ ও জাতির জনক বঙ্গবন্ধু শেখ মুজিবুর রহমানকে নিয়ে পাকিস্তানের একটি সরকারি ওয়েবসাইটে কুরুচিপূর্ণ মন্তব্যের তীব্র প্রতিবাদ জানিয়েছে ঢাকা। গতকাল মঙ্গলবার বাংলাদেশে পাকিস্তানের ভারপ্রাপ্ত হাইকমিশনার শাহ ফয়সাল কাকারকে পররাষ্ট্র মন্ত্রণালয়ে তলব করে এই প্রতিবাদ জানানো হয়। পররাষ্ট্র মন্ত্রণালয়ের মহাপরিচালক (দক্ষিণ এশিয়া) তারিক মোহাম্মদ পাকিস্তানি দূতকে তলব করে প্রতিবাদলিপিটি হস্তান্তর করেন। পররাষ্ট্র   মন্ত্রণালয়ের এক কর্মকর্তা জানান, বিষয়টি সরকারের নজরে আসার পর পাকিস্তানের দূতকে তলব করা হয়। তার কাছে জানতে চাওয়া হয় যে, পাকিস্তানের সরকারি ওয়েবসাইটে যে কেউ যেকোনো ধরনের মন্তব্য করতে পারে কিনা এবং এসব মন্তব্য সেন্সর করার জন্য কেউ আছে কিনা। জবাবে দূত জানান, বিষয়টি তার সদর দফতরকে অবহিত করবেন। 



12503,28320
বিচারাধীন শিশুর ছবি পরিচয় প্রকাশ করা যাবে না
অন্যান্য
প্রকাশ : ১৩ ফেব্রুয়ারি ২০১৯, ০০:০০
ইত্তেফাক রিপোর্টআদালতে বিচারাধীন মামলায় সম্পৃক্ত কোনো শিশুর ছবি বা পরিচয় প্রকাশ করা যাবে না। এ ব্যাপারে প্রিন্ট ও ইলেকট্রনিকস মিডিয়াকে সতর্ক করে দিয়েছে হাইকোর্ট। আদালত বলেছে, শিশু আইনের মূল উদ্দেশ্য হচ্ছে কোনো মামলার বিচারের ক্ষেত্রে তাদের গোপনীয়তা রক্ষা করা। যা বিচারপূর্ব, বিচার চলা ও বিচার পরবর্তী সময়কে বোঝায়। যাতে শিশুর মর্যাদা বজায় থাকে এবং ভবিষ্যতে  তারা সংশোধন ও পুনর্বাসনের সুযোগ পায়। এ সংক্রান্ত এক মামলায় বিচারপতি শেখ হাসান আরিফ ও বিচারপতি রাজিক আল জলিলের সমন্বয়ে গঠিত ডিভিশন বেঞ্চ গতকাল মঙ্গলবার এ রায় দেন।গত বছরের ৫ নভেম্বর ইংরেজি দৈনিক ডেইলি স্টার পত্রিকায় একটি অপরাধ বিষয়ক প্রতিবেদন প্রকাশ করে। ওই প্রতিবেদনে শিশুটির পরিচয় প্রকাশ করা হয়। এতে শিশু আইনের ২৮ ধারার লঙ্ঘন হয়েছে উল্লেখ করে হাইকোর্টে রিট করেন সুপ্রিম কোর্টের আইনজীবী সৈয়দ সাইয়্যেদুল হক সুমন। রিটে শিশু আদালতে বিচারাধীন যে কোনো মামলায় সম্পৃক্ত শিশুর পরিচিতি মিডিয়ায় তুলে ধরা বন্ধের নির্দেশনা চাওয়া হয়।  প্রসঙ্গত আইনের ২৮ ধারায় বলা হয়েছে, ১. শিশু-আদালতে বিচারাধীন কোনো মামলায় জড়িত বা সাক্ষ্য প্রদানকারী কোনো শিশুর ছবি বা এমন কোনো বর্ণনা, সংবাদ বা রিপোর্ট প্রিন্ট বা ইলেকট্রনিক মাধ্যম অথবা ইন্টারনেটে প্রকাশ বা প্রচার করা যাবে না যা সংশ্লিষ্ট শিশুকে শনাক্ত করতে প্রত্যক্ষ বা পরোক্ষভাবে সাহায্য করে। ২. উপ-ধারা ১ এ যাই থাকুক না কেন, শিশুর ছবি, বর্ণনা, সংবাদ বা রিপোর্ট প্রকাশ করা শিশুর স্বার্থের জন্য ক্ষতিকর হবে না মর্মে আদালতের কাছে প্রতীয়মান হলে ওই আদালত সংশ্লিষ্ট শিশুর ছবি, বর্ণনা, সংবাদ বা রিপোর্ট প্রকাশের অনুমতি দিতে পারবে। এই আইনের বিধান লঙ্ঘন করলে দুই বছরের জেল-জরিমানার বিধান রাখা হয়েছে আইনে। 



12504,28321
উত্তরা ব্যাংকের ব্যবস্থাপকসহ তিনজনের বিরুদ্ধে চার্জশিট
অন্যান্য
প্রকাশ : ১৩ ফেব্রুয়ারি ২০১৯, ০০:০০
ইত্তেফাক রিপোর্টআন্তঃ ব্যাংকিং রেমিট্যান্সের তিন কোটি টাকা আত্মসাতের অভিযোগে উত্তরা ব্যাংক লিমিটেডের ব্যবস্থাপক মো. রোকনুজ্জামানসহ তিন জনের বিরুদ্ধে চার্জশিট অনুমোদন দিয়েছে কমিশন। গতকাল মঙ্গলবার মামলার তদন্ত কর্মকর্তার প্রতিবেদন যাচাই-বাছাই করে কমিশন এ চার্জশিট অনুমোদন করে। অনুমোদিত চার্জশিটে যাদের নাম রয়েছে তারা হলেন, উত্তরা ব্যাংক লিমিটেড নারায়ণগঞ্জ শাখার সাবেক হেড ক্যাশিয়ার মুক্তার হোসেন, ব্যবস্থাপক (বর্তমানে বরখাস্ত) মো. রোকনুজ্জামান, সেকেন্ড অফিসার (বরখাস্ত) মো. নিজামউদ্দীন।দুদকসূত্র জানায়, আন্তঃ ব্যাংকিং রেমিট্যান্সের তিন কোটি টাকা আত্মসাতের অভিযোগে ২০১৪ সালের ১৬ মে নারায়ণগঞ্জ থানায় একটি মামলা দায়ের করা হয়। ওই মামলায় অভিযোগে বলা হয়, অসত্ উদ্দেশ্যে ক্ষমতার অপব্যবহার করে প্রতারণার মাধ্যমে তথ্য গোপনপূর্বক পরস্পর যোগসাজশে ২০১৩ সালের ২৭ মে উত্তরা ব্যাংক লিমিটেডের নিতাইগঞ্জ শাখার একটি আইবিডিএ’র (ট্রান্সফার ভাউচার) এর মাধ্যমে ১ কোটি ৫০ লাখ, একই বছরের ১৫ সেপ্টেম্বর অপর একটি আইবিডিএ’র মাধ্যমে ৪০ লাখ, একই বছরের ২২ মে একই ব্যাংকের মুন্সীগঞ্জের রিকাবী বাজার শাখার অপর একটি আইবিডিএ’র মাধ্যমে ৫০ লাখ এবং একই বছরের ২৭ মে একই শাখার অপর একটি আইবিডিএ’র মাধ্যমে ৬০ লাখ টাকা সর্বসাকুল্য আত্মসাত্ করেন। এ মামলাটির তদন্ত কর্মকর্তা দুদকের সহকারী পরিচালক সুমিত্রা সেন।  



12505,28322
রাষ্ট্রীয় মর্যাদায় দাফন
অন্যান্য
প্রকাশ : ১৩ ফেব্রুয়ারি ২০১৯, ০০:০০
মুক্তিযোদ্ধা আগা হিলালীকিশোরগঞ্জ বারের সিনিয়র আইনজীবী ও বিশিষ্ট মুক্তিযোদ্ধা আগা হিলালী (৭২) গত সোমবার বিকালে ময়মনসিংহ মেডিক্যাল কলেজ হাসপাতালে ইন্তেকাল করেন (ইন্নাল্লিলাহি....রাজিউন)। তিনি দুই পুত্র ও অসংখ্য গুণগ্রাহী রেখে গেছেন। গতকাল মঙ্গলবার বাদ জোহর  জেলা শহরের ঐতিহাসিক শহীদী মসজিদে নামাজে জানাজার পর শোলাকিয়া বাগে জান্নাত কবরস্থানে রাষ্ট্রীয় মর্যাদায় তাকে দাফন করা হয়। 



12506,28323
শোক সংবাদ
অন্যান্য
প্রকাশ : ১৩ ফেব্রুয়ারি ২০১৯, ০০:০০
সুজন কান্তি বিশ্বাসছাত্র যুব ঐক্য পরিষদ চট্টগ্রাম দক্ষিণ জেলার সিনিয়র সহ-সভাপতি সাজিব বৈদ্য’র ভগ্নিপতি সাতকানিয়া উপজেলার ধর্মপুর নিবাসী সুজন কান্তি বিশ্বাস (৫৩) গত বৃহস্পতিবার বিকাল ৫টা ৩০ মিনিটে চমেক হাসপাতালে পরলোকগমন করেছেন। তিনি স্ত্রী, ১ ছেলে, ১ মেয়েসহ অসংখ্য আত্মীয়-স্বজন ও গুণগ্রাহী রেখে যান। ঐদিন রাতে প্রয়াতের পারিবারিক শ্মশানে দাহকার্য সম্পন্ন করা হয়। প্রয়াতের মৃত্যুতে ছাত্র যুব ঐক্য পরিষদ চট্টগ্রাম দক্ষিণ জেলার সভাপতি চেয়ারম্যান অসীম কুমার দেব, সাধারণ সম্পাদক চেয়ারম্যান তাপস দত্ত, বোয়ালখালী উপজেলার সভাপতি সরোজ চৌধুরী, সহ-সভাপতি মিল্টন চৌধুরী, বিধান মোহরের, বিশুরাম বসু সাটু, সাধারণ সম্পাদক ডা. প্রভাষ চক্রবর্ত্তীসহ বিভিন্ন সংগঠনের নেতৃবৃন্দ গভীর শোক প্রকাশ করেছেন।ফরিদ আহম্মদ চৌধুরীযমুনা ওয়েল কোম্পানির সাবেক কর্মকর্তা ফরিদ আহম্মদ চৌধুরী (৮৪) গত মঙ্গলবার রাত ৩টায় ফটিকছড়ির নাজিরহাট পৌরসভাস্থ আমির খান চৌধুরী বাড়ির নিজ বাসভবনে ইন্তেকাল করেছেন (ইন্নালিল্লাহি....রাজিউন)। তিনি স্ত্রী, ২ পুত্র, ১ কন্যাসহ অসংখ্য আত্মীয়-স্বজন ও গুণগ্রাহী রেখে যান। বাদ আছর কুম্ভারপাড়া কেন্দ্রীয় ঈদগাঁ ময়দানে মরহুমের নামাজে জানাজা শেষে পারিবারিক কবরস্থানে দাফন করা হয়। মরহুমের মৃত্যুতে নাজিরহাট পৌরসভা মেয়র এসএম সিরাজউদ্দৌলা, ডা. আখতারুল ইসলাম চৌধুরী, ফটিকছড়ি থানা আওয়ামী লীগের সাধারণ সম্পাদক নাজিম উদ্দীন মুহুরীসহ বিভিন্ন সংগঠনের নেতৃবৃন্দ গভীর শোক প্রকাশ করেছেন।    



12507,28324
জামালপুরের মেলান্দহে কবর খুড়ে ১০টি কঙ্কাল চুরি
সারাদেশ
প্রকাশ : ১২ ফেব্রুয়ারি ২০১৯, ২২:২১
জামালপুরের মেলান্দহে গোরস্থান থেকে ১০টি কঙ্কাল চুরির ঘটনা ঘটেছে। গোরস্থানটি পৌরসভার মধ্য শাহাজাতপুর আহম্মদনগর মাদ্রাসা-মসজিদ সংলগ্ন। মঙ্গলবার বিষয়টি এলাকাবাসীর নজরে পড়লে এলাকায় চাঞ্চল্যের সৃষ্টি হয়। এলাকাবাসী জানায়, রাতের অন্ধকারে দুর্বৃত্তরা কঙ্কাল চুরির উদ্দেশ্যে কবরস্থান খোঁড়ে। এরপর দিনের বেলা কবরগুলো থেকে মৃতদেহের দুর্গন্ধ ছড়িয়ে পড়লে ঘটনা কি তা দেখার জন্য উৎসুক জনতা দিনের বেলা ভিড় জমাতে থাকে।খবর পেয়ে মেলান্দহ থানা এসআই নাজমুল হাসান ঘটনাস্থল পরিদর্শন করেন। সেখান থেকে দুটি স্ক্রু ডাইভার, একটি ব্যাগ ও দুস্কৃতিকারীদের ফেলে যাওয়া কিছু কাপড় উদ্ধার করে। আরও পড়ুনঃ ‘আমার জন্যই চলে গেলেন বাবা-মা, বেঁচে থেকেও আমি মৃত’এলাকাবাসীর অভিযোগ, ‘কবরস্থানের পাশেই আহাম্মদনগর মাদ্রাসা-মসজিদ এবং আবাসিক এলাকা। সেখানে সব সময় মানুষ থাকে। তা সত্ত্বেও কিভাবে কবর খুঁড়ে কঙ্কাল চুরির ঘটনা ঘটলো!’ইত্তেফাক/নূহু



12508,28325
শেয়ারবাজারে স্বল্প মূলধনী কোম্পানির দৌরাত্ম্য
অন্যান্য
প্রকাশ : ১৩ ফেব্রুয়ারি ২০১৯, ০০:০০
শেয়ারবাজারে স্বল্প মূলধনী কোম্পানিগুলোর শেয়ারের দৌরাত্ম্য বাড়ছে। এসব কোম্পানির শেয়ারে বিনিয়োগ করে লাভবান হওয়ার বদলে এগুলো বাজারে থাকার যৌক্তিকতা নিয়ে প্রশ্ন উঠেছে। এর পাশাপাশি আইপিও আনার প্রক্রিয়ায় দীর্ঘসূত্রতা ও যাচাই-বাছাইয়ে ত্রুটি রয়েছে বলেও জানিয়েছেন সংশ্লিষ্ট সূত্রগুলো। তাদের মতে, ভালো শেয়ার না আনলে বাজারে গভীরতা আসবে না। আবার যেনতেন মূল্যায়নে ইস্যু এনে বাজারকেও গতিশীল করা যাবে না।প্রাথমিক গণপ্রস্তাব বা আইপিও আনার আগে রোড শো’র আয়োজন করা হয়। অভিযোগ রয়েছে, এই রোড শো’ শুধু খানাপিনার সংস্কৃতিই চালু করেছে। অথচ বিনিয়োগকারী কিংবা বিনিয়োগকারীদের প্রতিনিধিদের প্রশ্নাবলিরও সঠিক উত্তর  দেওয়া হয় না। এমনকি প্রশ্নপর্বও সঠিকভাবে পরিচালনা করা হয় না। ‘এজিএম পার্টি’র মতোই রোড শো’গুলোতেও এমন নাটকীয়তা লক্ষণীয়। এ ধরনের সংস্কৃতির অবসান না হলে প্রকৃত অর্থেই বিনিয়োগকারীরা সঠিক তথ্য প্রাপ্তি থেকে বঞ্চিত হবেন। বাজার সংশ্লিষ্টরা বলছেন, শুধু আনুষ্ঠানিকতায় থাকলে বাজারে নতুন আইপিও’র কার্যকারিতাও খুব বেশি হবে না।এদিকে, বাজারকে আস্থার জায়গায় আনতে হলে টেকসই করতে হবে। সেজন্য যেসব পদক্ষেপ জরুরি তার অনেকগুলোই নেওয়া হচ্ছে না। ডিএসই’র সাবেক সভাপতি রকিবুর রহমান ইত্তেফাককে বলেন, বাজারকে টেকসই করার উদ্যোগ নিতে হবে। নইলে বিনিয়োগকারীদের আস্থা থাকবে না। তিনি বলেন, বাজারে স্বল্পমূলধনী কোম্পানির দৌরাত্ম্য কমাতে হবে। পাশাপাশি কেন্দ্রীয় ব্যাংককে আরও দায়িত্বশীল ভূমিকা রাখতে হবে। এখন  মুদ্রানীতি ঘোষণা করার আগে সবাই তটস্থ থাকে— না জানি বাজারের কী হয়। কেন এমনটি হবে? বাজারবান্ধব নীতি গ্রহণ না করলে এ ভয়ভীতি কাটবে না এবং বাজার টেকসই হবে না। পুঁজিবাজারে জেড ক্যাটাগরি কিংবা যেসব কোম্পানির পরিশোধিত মূলধন কম সেগুলো নিয়ে নতুন করে ভাবতে হবে বলে মনে করছেন বিশেষজ্ঞরা। বাজার গবেষকদের মতে, এসব কোম্পানির শেয়ারের দামে হঠাত্ উল্লম্ফন দেখা দেয়। এগুলো নিয়ে বেশি মাতামাতি হয়। তারা উদাহরণ দিয়ে বলেন, দুলামিয়া কটন, জিলবাংলা কিংবা শ্যামপুর সুগারের দাম কেন বাড়ে— এ প্রশ্ন অবান্তর নয়। তাদের মতে, মৌলভিত্তি সম্পন্ন না হলেও স্বল্পমূলধনী কোম্পানির শেয়ারের দৌরাত্ম্যে বিনিয়োগকারীদের প্রতারিত হওয়ার সুযোগ থাকে। রয়েল ক্যাপিটালের সিনিয়র রিসার্চ এনালিস্ট আকরামুল আলম বলেন, দীর্ঘদিন ধরেই জেড ক্যাটাগরিতে অবস্থান করছে, কিংবা যেসব কোম্পানির পরিশোধিত মূলধন কম সেগুলো নিয়ে নতুন করে ভাবতে হবে। বাজারে এ ধরনের কোম্পানির অস্তিত্ব বিনিয়োগকারীদের কিছু দেওয়ার সক্ষমতা রাখে কি না কিংবা এসব কোম্পানির মার্কেটে থাকার মেরিট আছে কি না— তা নিয়ন্ত্রক সংস্থার যাচাই করা উচিত বরং বাজারে ভালো কোম্পানি আনতে পারলে বিনিয়োগকারীদের আস্থা বাড়বে এবং টেকসই বাজার গড়া সম্ভব হবে।সংশ্লিষ্টদের মতে, দেশীয় অনেক কোম্পানিই বাজারে আসতে চাইছে না। আর আইনি বাধ্যবাধকতায় না ফেললে কোম্পানিগুলো বাজারে আসতে চইবে না এটাই স্বাভাবিক। ব্যাংকগুলোর ক্ষেত্রে যেমন আইনি বাধ্যবাধকতা রয়েছে তিন বছরের মধ্যে বাজারে আসতে হবে, অন্যদের ক্ষেত্রেও তাই করা উচিত। যেসব কোম্পানি বিভিন্ন পর্যায়ে ভ্যাট-ট্যাক্স অব্যাহতি নিয়ে থাকে, তাদের ক্ষেত্রে এটি কার্যকরের বিধান রেখেই সুবিধা ঘোষণা করা উচিত। আবার কোনো কোনো কোম্পানি ‘উদ্দেশ্য’ নিয়েও বাজারে আসছে। বিশেষত বিদেশি ফান্ড গ্রহণ কিংবা অন্য কোনো প্রয়োজনে লিস্টেড কোম্পানি হিসেবে দেখাতে গিয়ে বাজারে আসছে। এ ধরনের আইপিও অনুমোদনে ভালোভাবে যাচাই-বাছাই করা আবশ্যক। যদিও সার্বিকভাবে আইপিও অনুমোদন প্রক্রিয়া নিয়েও প্রশ্ন রয়েছে। তত্ত্বাবধায়ক সরকারের সাবেক অর্থ উপদেষ্টা মির্জ্জা এবি আজিজুল ইসলাম বলেন, বাজারকে গভীরতর করতে হলে অধিক হারে আইপিও আনতে হবে। কিন্তু আইপিও অনুমোদনসহ বিভিন্ন ইস্যুতে দীর্ঘসূত্রতা রয়েছে। এটা কাটিয়ে উঠতে সিকিউরিটিজ ও এক্সচেঞ্জ কমিশনকে কার্যকর পদক্ষেপ নিতে হবে।তবে সার্বিকভাবে বাজারের কিছু ইতিবাচক দিকের কথাও বলছেন সংশ্লিষ্ট সূত্রগুলো। তাদের মতে, ২০১৭ সালের তুলনায় ২০১৮ সালে শেয়ারবাজার তুলনামূলক কম গতি ছিল। ১৮ সালে কৌশলগত অংশীদার ঠিক করার পর এরইমধ্যে বাজারে কিছু তহবিল এসেছে। পাশাপাশি অন্যান্য খাতে যেসব অগ্রগতি হবে, তার সুফল চলতি বছরে পাওয়া যাবে। স্ট্র্যাটেজিক পার্টনার কাজ শুরু করলে বিদেশি বিনিয়োগ বাড়বে এবং বাজারে ডেরিভেটিভসহ পণ্যে বৈচিত্র্য আসবে। যা বিনিয়োগ আকর্ষণে ভূমিকা রাখবে। এ ছাড়াও ইতোমধ্যে বাজারে বিনিয়োগকারীদের সচেতন করতে নানা পদক্ষেপ নেওয়া হয়েছে। এখন অনেকগুলো অ্যাপ রয়েছে যা দিয়ে একজন বিনিয়োগকারী বিনিয়োগের আগে কোম্পানির তথ্যাদি পর্যালোচনা করতে পারেন। তবে কোম্পানিগুলোর প্রকাশিত তথ্যে কোনো গরমিল থাকলে ভিন্ন কথা। তথাপি গুজব, ফাঁকি, ম্যানিপুলেশন, ইনসাইডার ট্রেডিং প্রভৃতি শেয়ারবাজারের পরিচিত (নেতিবাচক) শব্দ। এসব কারণে আস্থাহীনতা তৈরি হয়। তাই এই বাজারে জেনেবুঝে বিনিয়োগ করার পরামর্শ দিয়েছেন বিশেষজ্ঞরা।  



12509,28326
অবসরের পর গ্রামে থাকবো :প্রধানমন্ত্রী
অন্যান্য
প্রকাশ : ১৩ ফেব্রুয়ারি ২০১৯, ০০:০০
প্রধানমন্ত্রী শেখ হাসিনা বলেছেন, রাজনীতি থেকে অবসর গ্রহণের পরে তিনি তার গ্রামে গিয়ে বাস করবেন। এটাই তার চুড়ান্ত সিদ্ধান্ত বলে উল্লেখ করেছেন তিনি। গতকাল গাজীপুরে বাংলাদেশ আনসার ও ভিডিপি একাডেমিতে আকর্ষণীয় সাংস্কৃতিক অনুষ্ঠানের পরে প্রধানমন্ত্রী তার বক্তব্যে এসব কথা বলেন।প্রতিটি গ্রামকে শহরে পরিণত করার তার সরকারের পরিকল্পনার কথা তুলে ধরে প্রধানমন্ত্রী বলেন, আমাদের লক্ষ্য হলো গ্রামের লোকদের কাছে শহরের সকল সুযোগ সুবিধা পৌঁছে দেয়া, যাতে তারা উন্নত জীবন পায় এবং সুন্দরভাবে বসবাস করতে পারে। গ্রামের সুন্দর ও নির্মল পরিবেশে শিক্ষা, স্বাস্থ্য, প্রযুক্তিসহ সকল সুযোগ সুবিধা ও কর্মসংস্থানের সুযোগ পেলে শহরের প্রতি মানুষের আর অপ্রয়োজনীয় মোহ থাকবে না বলে প্রধানমন্ত্রী মনে করেন।বাংলাদেশ আনসার ও গ্রাম প্রতিরক্ষা পার্টি’র (ভিডিপি) ৩৯তম জাতীয় সমাবেশ উপলক্ষে আনসার ও ভিডিপি’র শিল্পীরা সাংস্কৃতিক অনুষ্ঠানে তাদের পারফরমেন্স প্রদর্শন করেন। আনসার ও ভিডিপি লেকে আনসার সদস্যদের সাংস্কৃতিক অনুষ্ঠানে নৌকায় উঠে দুই শিশুর নৃত্য দেখে প্রধানমন্ত্রী আবেগাপ্লুত হয়ে পড়ে বলেন, নৌকায় এই দৃশ্য দেখে তার কিশোর বেলার স্মৃতি স্মরণে আসছে। তিনি বলেন, ‘আমার পিতামহের একটি বিরাট পানসি নৌকা ছিল, এটিতে দুইটি কক্ষ ও জানালা ছিল। আমি যখন এটিতে উঠতাম, জানালার কাছে বসে আমার হাত দিয়ে পানি স্পর্শ করতাম।’স্মৃতিচারণ করে তিনি বলেন, ‘নৌকায় অন্যরাও থাকতো বিশেষ করে আমার ভাই (শেখ) কামাল। সে নৌকার ছাদ থেকে লাফ দিত এবং নৃত্য করতো। যখন আমি নৌকা দেখি, আমার কিশোরী বেলার স্মৃতি স্মরণে আসে।’ শেখ হাসিনা বলেন, আমরা আজকের শিশুদের আরো উজ্জ্বল এবং সুন্দর ভবিষ্যত্ চাই। পাশাপাশি তারা প্রযুক্তিভিত্তিক হয়ে উঠুক। আরো উন্নত ও সমৃদ্ধ বাংলাদেশ নির্মাণে তিনি সকলের সহযোগিতা কামনা করেন।তিনি বলেন, জাতির পিতা বঙ্গবন্ধু দেশ স্বাধীন করেছেন, তার লক্ষ্য ছিল ক্ষুধা ও দারিদ্র্যমুক্ত সোনার বাংলা গড়ে তোলা। আমাদের অঙ্গীকার এই স্বপ্ন বাস্তবায়ন করা। প্রধানমন্ত্রী বলেন, তিনি দৃঢ়ভাবে বিশ্বাস করেন, আনসার ও ভিডিপি সদস্যরা প্রতিটি গ্রামে পরিবর্তন আনবেন যাতে গ্রামের প্রতি সবারই আকর্ষণ তৈরী হয় এবং সেখানকার দূষণমুক্ত পরিবেশে বসবাসের জন্য উদগ্রীব হয়ে ওঠেন। ‘নিরাপত্তা রক্ষায় ভূমিকারাখছে আনসার-ভিডিপি’এর আগে বাংলাদেশ আনসার-ভিডিপি একাডেমিতে বাংলাদেশ আনসার ও গ্রাম প্রতিরক্ষা বাহিনীর ৩৯তম জাতীয় সমাবেশে প্রধান অতিথির বক্তব্যে প্রধানমন্ত্রী শেখ হাসিনা বলেন,  বাংলাদেশ আনসার ও গ্রাম প্রতিরক্ষা বাহিনী দেশের সর্ববৃহত্ জনসম্পৃক্ত শৃঙ্খলা বাহিনী। এ বাহিনীর প্রায় ৫৫ হাজার পুরুষ এবং মহিলা আনসার সদস্য সরকারি-বেসরকারি বিভিন্ন গুরুত্বপূর্ণ স্থাপনায় জনসম্পদ রক্ষা ও নিরাপত্তার দায়িত্ব পালন করে থাকেন। অন্যদিকে দুটি পূর্ণাঙ্গ মহিলা ব্যাটেলিয়ানসহ ৪১টি ব্যাটালিয়নের প্রায় ১৭ হাজার সদস্য পার্বত্য অঞ্চল ও সমতলে আইন-শৃঙ্খলা রক্ষার দায়িত্ব পালন করছেন। এছাড়া বিশেষভাবে প্রশিক্ষিত স্ট্রাইকিং ফোর্স এএসএফ দেশের অভ্যন্তরে কূটনৈতিক ও কূটনৈতিক জোনের নিরাপত্তায় দক্ষতার সঙ্গে দায়িত্ব পালন করছেন।অনুষ্ঠানে প্রধানমন্ত্রীকে সশ্রদ্ধ সালাম জানায় আনসার বাহিনীর একটি চৌকষ দল। জাতীয় সঙ্গীত পরিবেশিত হওয়ার পর একটি খোলা জিপে করে প্যারেড পরিদর্শন ও সালাম গ্রহণ করেন তিনি। প্রধানমন্ত্রী বলেন, সম্প্রতি একাদশ জাতীয় সংসদ নির্বাচনে ৪০ হাজার ১৮৩টি ভোটকেন্দে  প্রায় ৫ লাখ আনসার ভিডিপি সদস্য জীবনের ঝুঁকি নিয়ে দক্ষতার সঙ্গে ভোটকেন্দ্র ও ভোটারদের নিরাপত্তা রক্ষায় দায়িত্ব পালন করেছেন। দায়িত্ব পালনের সময় ৫ জন আনসার সদস্য জীবন দিয়েছেন। আজকের সমাবেশ অনুষ্ঠানে তাদের মরণোত্তর সাহসিকতা পদক দেয় হচ্ছে। দায়িত্বপালনের পাশাপাশি এ বাহিনীর সদস্যগণ খেলাধুলা ও দেশীয় সংস্কৃতি চর্চার মাধ্যমে দেশের গণ্ডি ছাড়িয়ে আন্তর্জাতিক পর্যায়ে দেশের সুনাম বৃদ্ধি করেছেন।তিনি বলেন, বাংলাদেশ আজ বিশ্বে উন্নয়নের রোল মডেল। জাতিসংঘ মানদণ্ডে আমরা স্বল্পোন্নত দেশ থেকে উন্নয়নশীল দেশে উন্নীত হয়েছি। আন্তর্জাতিক অঙ্গনে বাংলাদেশ এখন বিশ্বের ৪১তম বৃহত্ অর্থনীতির দেশ হিসেবে স্বীকৃত। মাথাপিছু আয় ১ হাজার ৭৫১ মার্কিন ডলারে উন্নীত হয়েছে। জিডিপি প্রবৃদ্ধির হার ৭ দশমিক ৮৬ তে উন্নীত হয়েছে। মাত্র ১০ বছরের শিক্ষার হার ৪৫ থেকে ৭৩ শতাংশ পৌঁছেছে। দারিদ্র্যের হার ২১ দশমিক ৮ শতাংশে নেমে এসেছে, বিদ্যুত্ উত্পাদন ক্ষমতা ২০ হাজার ৮০০ মেগাওয়াটে উন্নীত হয়েছে। ঘরে ঘরে বিদ্যুত্ পৌঁছে যাচ্ছে। মহাকাশে বঙ্গবন্ধু স্যাটেলাইট-১ উেক্ষপণ করা হয়েছে।প্রধানমন্ত্রী আরো বলেন, নিজস্ব অর্থায়নে পদ্মা সেতুর কাজ এগিয়ে চলছে, পারমাণবিক বিদ্যুত্ কেন্দ্র, মেট্রোরেল নির্মাণ, কর্ণফুলী টানেল স্থাপনের কাজ চলছে। এছাড়া নারী উন্নয়ন ও ক্ষমতায়নে বাংলাদেশ অভূতপূর্ব সাফল্য অর্জন করেছে। পুরুষ ও নারীর সমতার দিক থেকে বাংলাদেশের অবস্থান বিশ্বে ৪৭ তম এবং টানা তিন বছর দক্ষিণ এশিয়ার দেশগুলোর তালিকায় শীর্ষে রয়েছে। আমাদের লক্ষ্য হচ্ছে দেশকে দারিদ্র্যের অভিশাপ হতে মুক্ত করা।অনুষ্ঠানে স্বরাষ্ট্রমন্ত্রী আসাদুজ্জামান খাঁন কামাল, মুক্তিযুদ্ধ বিষয়ক মন্ত্রী অ্যাডভোকেট আকম মোজাম্মেল হক এমপি, যুব ও ক্রীড়া প্রতিমন্ত্রী জাহিদ আহসান রাসেল এমপি, মেহের আফরোজ চুমকি এমপি, ইকবাল হোসেন সবুজ এমপি, গাজীপুর মেট্রাপলিটন পুলিশের কমিশনার ওয়াই এম বেলালুর রহমান, গাজীপুরের জেলা প্রশাসক ড. দেওয়ান মুহাম্মদ হুমায়ূন কবীর, পুলিশ সুপার শামসুন্নাহার প্রমুখ উপস্থিত ছিলেন। অনুষ্ঠানে প্রধানমন্ত্রী পাঁচজনকে মরণোত্তর পদকসহ ১৫৩ জন আনসার সদস্যকে পদক প্রদান করেন। পরে তিনি আনসার ও ভিডিপি সদস্যদের পরিবেশিত মনোজ্ঞ সাংস্কৃতিক অনুষ্ঠান উপভোগ করেন ও তাদের তৈরি বিভিন্ন হস্তশিল্পের স্টল ঘুরে দেখেন।



12510,28327
আজি বসন্ত জাগ্রত দ্বারে...
অন্যান্য
প্রকাশ : ১৩ ফেব্রুয়ারি ২০১৯, ০০:০০
শীতের রিক্ততা মুছে প্রকৃতিজুড়ে আজ যেন কিসের শিহরিত স্পর্শ, অবাক ছোঁয়া, যেন সোঁদা মাটি আর বহেড়া ফুলের গন্ধ মেশানো। হাওয়াটাও আজ যেন কেমন কেমন! একটু এলোমেলো, কবোষ্ণ। মনকে টেনে নিয়ে যাচ্ছে শিমুল-পলাশ-আশোকের রক্তরাগে-তার ঝরা ফুলের গন্ধে...। আজ পয়লা ফাল্গুন। পাগল হাওয়ার উত্তরীয় উড়িয়ে বনফুলের পল্লবে, দখিন-বাতাসে শিহরণ জাগানোর দিন এলো। উেরাল মৌমাছিদের ডানায় ডানায়, নিরাভরণ বৃক্ষে কচি কিশলয় জেগে উঠবার আভাসে আর বনতলে কোকিলের কুহুতান বলছে: ‘আজি বসন্ত জাগ্রত দ্বারে..।’ বিপুল ঐশ্বর্যধারী ঋতুরাজ বসন্তের প্রথম দিন।‘আজি দখিন দুয়ার খোলা/এসো হে এসো হে এসো হে আমার বসন্ত’-কবি কণ্ঠের এ প্রণতির মাহেন্দ্র লগন এলো আজ। গণমানুষের কবি সুভাষ মুখোপাধ্যায়ের প্রবাদতুল্য পংক্তি-‘ফুল ফুটুক না ফুটুক/আজ বসন্ত..। গোলাপের সুবাস আজ না ছড়াক/কুসুমকলি আজ না হোক জীবন, তবু আজ বসন্ত...।’ বসন্তে নৈসর্গিক প্রকৃতি বর্ণচ্ছটায় বাঙ্ময় হয়ে ওঠে। কচি পাতায় আলোর নাচনের মতই বাঙালি তরুণ মনে লাগে দোলা। হূদয় হয় উচাটন। ফুল ফুটবার পুলকিত দিন বসন্ত। বন-বনান্তে, কাননে কাননে-পারিজাতের রঙের কোলাহল, আর বর্ণাঢ্য সমারোহ। ভাটিবাংলার কণ্ঠ শাহ আবদুল করিম তাই গেয়ে ওঠেন:‘বসন্ত বাতাসে সই গো/বসন্ত বাতাসে/ বন্ধুর বাড়ির ফুলের গন্ধ আমার বাড়ি আসে...।’আবহমান বাংলার নৈসর্গিক প্রকৃতিতে এখন সাজ সাজ রব। হিমেল পরশে বিবর্ণ প্রকৃতিতে জেগে উঠছে নবীন জীবনের প্রাণোল্লাস। নীল আকাশে সোনা ঝরা আলোকের মতই হূদয় আন্দোলিত-আলোড়িত-আপ্লুত। ‘আহা আজি এ বসন্তে/ এত ফুল ফোটে এত বাঁশি বাজে এত পাখি গায়...।’ঋতুচক্র এখন যেন আর পঞ্জিকার অনুশাসন মানছে না। শীতকাল কবে আসবে?-এই খেদ মিটলো না। ঠান্ডা শীতের রাতে লেপের আদর পায়নি নাগরিকরা। কুয়াশার চাদরমোড়া অকাল শীত তার তীব্রতা ছড়াতে না ছড়াতেই বিদায় নিল। প্রকৃতির দিকে তাকালে শীত বরষার মত বসন্তকেও সহজে চেনা যায়। বাঙালির জীবনে বসন্তের উপস্থিতি সেই অনাদিকাল থেকেই। সাহিত্যের প্রাচীন নিদর্শনেও বসন্ত ঠাঁই পেয়েছে নানা অনুপ্রাস, উপমা, উেপ্রক্ষায় নানাভাবে। আমাদের ঋতুরাজ বসন্তের আবাহন আর পশ্চিমের ভ্যালেন্টাইন-ডে যেন এক বৃন্তের দুটি কুসুম। এ যেন এক সুতোয় গাঁথা দুই সংস্কৃতির এক দ্যোতনা। মানুষের মতই এ সময় পাখিরাও প্রণয়ী খোঁজে। বাসা বাঁধে। রচনা করে নতুন পৃথিবী।বসন্ত মানেই পূর্ণতা। বসন্ত মানেই নতুন প্রাণের কলরব। কচিপাতায় আলোর নাচনের মতোই বাঙালির মনেও লাগবে দোলা। বিপুল তরঙ্গ প্রাণে আন্দোলিত হবে বাঙালি মন। বাঙালি জীবনে বসন্তের আগমন বার্তা নিয়ে আসে ‘আমার ভাইয়ের রক্তে রাঙানো একুশে ফেব্রুয়ারি’র। এ বসন্তেই ভাষা আন্দোলনের মধ্য দিয়ে বাঙালির স্বাধীনতার বীজ রোপিত হয়েছিল। বসন্তেই বাঙালি মুক্তিযুদ্ধ শুরু করেছিল। তাই কেবল প্রকৃতি আর মনে নয়, বাঙালির জাতীয় ইতিহাসেও বসন্ত আসে এক বিশেষ মাহাত্ম্য নিয়ে। বসন্ত হয়ে উঠে এক অনন্য উত্সব।তবে এখন শহরের যান্ত্রিকার আবেগহীন সময়ে বসন্ত যেন কেবল বৃক্ষেরই, মানুষের আবেগে নাড়া দেয় কমই। তারপরও আজ বসন্তের পয়লা দিনে নানা আয়োজনে আলোড়িত হবে রাজধানী। বিশেষত বাসন্তী শাড়ি আর সফেদ-শুভ্র পাঞ্জাবিতে তরুণ-তরুণীগণ বইমেলা, বিশ্ববিদ্যালয় ক্যাম্পাস, উদ্যানমালা, ক্যাফেতে বসন্ত আবাহন করবে নানা নৈবদ্যে, নানা অনুষঙ্গে।  



12511,28328
রাজধানীসহ সারা দেশে সড়ক দুর্ঘটনায় ১২ জন নিহত
অন্যান্য
প্রকাশ : ১৩ ফেব্রুয়ারি ২০১৯, ০০:০০
রাজধানীতে পাঁচজনসহ সারা দেশে সড়ক দুর্ঘটনায় ১২ জন নিহত হয়েছে। এরমধ্যে গতকাল মঙ্গলবার চট্টগ্রামের মিরসরাইয়ে দুর্ঘটনায় মাইক্রোবাসে আগুন লেগে এক বৃদ্ধ দম্পতি ও চালক মারা গেছেন। কুমিল্লা থেকে ওই বৃদ্ধ দম্পতি মাইক্রোবাসে চট্টগ্রাম বিমানবন্দরে প্রবাসী ছেলেকে আনার উদ্দেশ্যে যাচ্ছিলেন। পথে একটি কাভার্ডভ্যানের সঙ্গে মাইক্রোবাসের ধাক্কা লাগলে এ ঘটনা ঘটে। এ ছাড়া খুলনায় সড়কে বিএল কলেজের সহযোগী অধ্যাপক কিশোর কুমার পাল নিহত হয়েছেন।রাজধানীর শ্যামপুর পোস্তগোলা ব্রিজের উপর ছালছাবিল পরিবহনের একটি বাস ও সিএনজিচালিত অটোরিকশার সংঘর্ষে বাবা-ছেলেসহ তিনজন নিহত হয়েছেন। এরা হলেন— বাচ্চু মিয়া (৬০) ও তার ছেলে জোবায়েদ (২৮) এবং অজ্ঞাত পরিচয়ের অপর এক যুবক। অপরদিকে খিলগাঁও কমিউনিটি সেন্টারের সামনে মোটরসাইকেলের ধাক্কায় নিহত বৃদ্ধর নাম আব্দুর রাজ্জাক। যাত্রাবাড়ীর কুতুবখালীতে রাস্তা পার হওয়ার সময় বাসের চাপায় নিহত রঙ মিস্ত্রির নাম রুবেল চৌকিদার। ব্যুরো অফিস, প্রতিনিধি ও সংবাদদাতাদের পাঠানো খবর—মিরসরাই (চট্টগ্রাম) : তিন বছর পর ছেলে স্বপন ওমান থেকে দেশে ফিরছেন। প্রিয় সন্তানকে বরণ করতে চট্টগ্রাম বিমানবন্দরে যাচ্ছিলেন তার বাবা আব্দুর রহমান (৬৫) ও মা বিবি কুলছুম (৫৮)। সঙ্গে ছিলেন আরেক ছেলে আবুল কালাম, দুই নাতি (স্বপনের ছেলে) রাশেদ ও আব্দুল মালেক রনি ও স্বপনের শ্যালক হাসান। কিন্তু ছেলের মুখ দেখার আগে তারা চলে গেলেন না ফেরার দেশে। ঢাকা-চট্টগ্রাম মহাসড়কের মিরসরাইয়ের নিজামপুর কলেজ এলাকায় একটি কাভার্ডভ্যানের সঙ্গে ধাক্কা লেগে মাইক্রোবাসে আগুন লেগে পুড়ে লাশ হয়ে গেলেন তারা। মাইক্রোবাসের চালকও মারা গেছেন। হাসপাতালের বেডে কাতরাচ্ছেন স্বপনের দুই ছেলে রাশেদ ও রনি। গতকাল মঙ্গলবার সকাল ৭টায় এ দুর্ঘটনা ঘটে। তাদের বাড়ি কুমিল্লা জেলার মনোহরগঞ্জ থানার হাসনাবাদ ইউনিয়নের কমলপুর গ্রামে। মিরসরাই ফায়ার সার্ভিস স্টেশনের কর্মকর্তা রবিউল আজম রবিন জানান, একটি দ্রুতগামী কাভার্ডভ্যানের পেছনে ধাক্কা দিলে মাইক্রোবাসটি আটকে যায়। এরপর চলন্ত অবস্থায় মাইক্রোতে আগুন ধরে গেলে ঘটনাস্থলে তিনজন মারা যান।খুলনা: গতকাল ফুলতলা উপজেলার খুলনা-যশোর সড়কে দামোদর সরকারি প্রাথমিক বিদ্যালয়ের সামনে ট্রাকের চাপায় সরকারি বিএল কলেজের উদ্ভিদ বিজ্ঞান বিভাগের সহযোগী অধ্যাপক কিশোর কুমার পাল (৫৫) নিহত হয়েছেন। তিনি নগরীর ট্যাংক রোডে বাস করতেন। তার গ্রামের বাড়ি বাগেরহাট জেলার রামপাল উপজেলার গিলাতলা গ্রামে। ফুলতলা থানার ভারপ্রাপ্ত কর্মকর্তা (ওসি) মো. মনিরুল ইসলাম বলেন, হেঁটে রাস্তা পার হওয়ার সময় ট্রাক তাকে চাপা দিয়ে পালিয়ে যায়।ব্রাহ্মণবাড়িয়া: কসবায় ট্রাকের ধাক্কায় এক অজ্ঞাতপরিচয় পঞ্চাশোর্ধ্ব নারী নিহত হয়েছে। গত সোমবার রাতে কসবা পুরাতন রেলস্টেশন এলাকাতে এ দুর্ঘটনা ঘটে।মেহেরপুর: জেলা সদরে উজুলপুরে গত রাতে রাস্তা পার হওয়ার সময় মোটরসাইকেলের ধাক্কায় তোজাম হোসেন (৫০) নামে এক পথচারী আহত হয়েছেন। গতকাল ভোরে মেহেরপুর জেনারেল হাসপাতালে তিনি মারা যান।সীতাকুণ্ড (চট্টগ্রাম): গতকাল সীতাকুণ্ডে মহাসড়কে ওঠার সময় লরির ধাক্কায় রাস্তায় ছিটকে পড়লে ঢাকামুখী ট্রাকের (ঢা. মে. ট-১১-৪৪১১) চাপায় এক মোটরসাইকেল আরোহী দিলীপ দত্ত (৪০) নিহত হন। আহত বেলালকে (৩৯) এসআই মাহবুবুর রহমান উদ্ধার করে চমেক হাসপাতালে প্রেরণ করেন। দিলীপ গোপালগঞ্জ জেলার কোটালীপাড়ার দিঘলিয়ার বাসিন্দা।নাগেশ্বরী (কুড়িগ্রাম): গতকাল নাগেশ্বরীতে সড়ক দুর্ঘটনায় রংপুর কোতোয়ালি থানার সাত পুলিশ সদস্যসহ ৯ জন আহত হয়েছেন। প্রাথমিক চিকিত্সা শেষে তাদের রংপুরে পাঠানো হয়েছে। কোতোয়ালি থানার ওসি তদন্ত মোক্তারুল ইসলামের নেতৃত্বে সাত পুলিশ সদস্য এক আসামিকে ধরতে মাইক্রোবাসে লালমনিরহাট হয়ে ভূরুঙ্গামারী যাচ্ছিল। পথে চালক নিয়ন্ত্রণ হারালে মাইক্রোবাসটি গাছের সঙ্গে ধাক্কা লাগলে এ ঘটনা ঘটে। 



12512,28329
নড়িয়ার পন্ডিতসারে আন্তর্জাতিক ইসলামি সেমিনার
অন্যান্য
প্রকাশ : ১৩ ফেব্রুয়ারি ২০১৯, ০০:০০
পানিসম্পদ উপমন্ত্রী এনামুল হক শামীম বলেছেন, ইসলাম শান্তির ধর্ম। এ ধর্মের মানুষ মৌলবাদ, জঙ্গিবাদ বিশ্বাস করেন না। ইসলাম সাম্য ও ভ্রাতৃত্ববোধের মধ্য দিয়ে সারাবিশ্বে শান্তি প্রতিষ্ঠায় ভূমিকা রেখে চলেছে। এ ক্ষেত্রে বাংলাদেশের প্রধানমন্ত্রী শেখ হাসিনা সকল ধর্মের অধিকার প্রতিষ্ঠার পাশাপাশি ইসলাম ধর্মের প্রসারে নিরলসভাবে কাজ করে যাচ্ছেন।গতকাল মঙ্গলবার শরীয়তপুরের নড়িয়া উপজেলার পণ্ডিতসার চিশতীনগরে ইসলাম প্রচার নিয়ে আন্তর্জাতিক সেমিনারে তিনি এ সব কথা বলেন। এর আগে প্রধান অতিথি হিসাবে সেমিনারের উদ্বোধন করেন তিনি। চিশতীনগর খানকায়ে চিশতীয়ার (দরবার শরীফ) উদ্যোগে দিনব্যাপী এ সেমিনারে দেশ-বিদেশের ইসলামী পণ্ডিত ও আলেমরা অংশ নেন।সেমিনারে বিশেষ অতিথির বক্তব্যে ইত্তেফাক সম্পাদক তাসমিমা হোসেন বলেন, এ দরবার  একটি  আদর্শ  দরবার। এখানে আসলে মন পবিত্র হয়ে যায়, ইসলাম সম্পর্কে অনেক কিছু শেখা যায়। তিনি বলেন, আমি  এর আগেও এখানে এসেছি। মানুষকে সেবা করার মধ্যেই রয়েছে ইসলামের আদর্শ।হযরত শাহজাদা সুফি সৈয়দ গোলাম মুরসা?লিন হোসাইন চিশতির সভাপতিত্বে সেমিনারে অন্যদের মধ্যে ভারতের ড. আল্লামা সাইয়্যেদ শামীমুদ্দিন আহমেদ, দিল্লি জামেয়া মিলিয়া ইসলামিয়া এর গবেষক সাইয়্যেদ আতিফ হুসাইন কাজমী, বাংলাদেশ বেতারের আরবী প্রোগ্রামের পরিচালক ড. মাওলানা মুঃ এনামুল হক আল আজহারী, এশিয়া প্যাসিফিক বিশ্ববিদ্যালয়ের শিক্ষক ইফতেখার আনম প্রমুখ উপস্থিত ছিলেন। 



12513,28330
মাদক ও অস্ত্র মামলার তদন্ত ৩০ দিনে শেষ করতে হবে
অন্যান্য
প্রকাশ : ১৩ ফেব্রুয়ারি ২০১৯, ০০:০০
সকল মাদক ও অস্ত্র মামলার তদন্ত এক মাসের মধ্যে সম্পন্ন করতে তদন্তকারী কর্মকর্তাদের নির্দেশ দিয়েছে হাইকোর্ট। এ সময়ের মধ্যে তদন্ত শেষ করতে ব্যর্থ হলে সংশ্লিষ্ট আদালতের কাছে তাদেরকে ব্যাখ্যা দিতে বলা হয়েছে। এছাড়া মাদক ও অস্ত্র মামলার তদন্ত তদারকির জন্য প্রতিটি জেলায় মনিটরিং সেল গঠন করতে পুলিশের আইজিকে নির্দেশ দেওয়া হয়েছে। এ সংক্রান্ত এক মামলার শুনানি শেষে বিচারপতি জাহাঙ্গীর হোসেন সেলিম ও বিচারপতি মো. রিয়াজউদ্দিন খানের সমন্বয়ে গঠিত হাইকোর্টের ডিভিশন বেঞ্চ গতকাল মঙ্গলবার এই আদেশ দেন।আদালত বলেছে, দেখা যায় অনেক মাদক মামলায় পূর্ণাঙ্গ তদন্তের নামে পুলিশ দীর্ঘ সময় নিয়ে থাকে। কিন্তু আইন-শৃঙ্খলা বাহিনীর সদিচ্ছা থাকলে ১৫ দিনের মধ্যে তদন্ত শেষ করে আদালতে অভিযোগপত্র দাখিল করতে পারে। তবে অনেক ক্ষেত্রেই তা না করায় মাসের পর মাস, বছরের পর বছর চলে যায় কিন্তু চার্জশিট দাখিল হয় না। এ অবস্থায় মামলার তদন্তকারী কর্মকর্তাদের তদন্তের ক্ষেত্রে স্বচ্ছতার প্রয়োজন। হাইকোর্ট বলেছে, বাস্তবতা হচ্ছে তদন্ত দ্রুত শেষ হলে বিচারে বিলম্ব হয় না। যদি তদন্তে বিলম্ব হয় তাহলে বিচারও ঝুলে যায়। প্রধানমন্ত্রী শেখ হাসিনাসহ সরকারের মন্ত্রীরা বলেছেন দ্রুত মাদক ও অস্ত্র মামলা নিষ্পত্তি হওয়া প্রয়োজন। এজন্য তদন্ত প্রতিবেদন দ্রুত দেওয়ার বিকল্প নেই।এদিকে মাদকদ্রব্য নিয়ন্ত্রণ অধিদপ্তর সূত্র জানায়, গত বছরের সেপ্টেম্বর মাস পর্যন্ত ৩ লাখ ৫০ হাজার ৭২১টি মাদক মামলা তদন্ত পর্যায়ে রয়েছে। চলতি বছরে সেটা আরো বৃদ্ধি পেয়েছে।জানা গেছে, গত বছরের ২৯ নভেম্বর জয়দেবপুর থানার এসআই মো. আব্দুল হালিমের নেতৃত্বে একদল পুলিশ দশ পিস ইয়াবাসহ রাজু আহমেদ নামে এক ব্যক্তিকে গ্রেফতার করে। ওই আসামির স্বীকারোক্তির ভিত্তিতে নরওয়ে প্রবাসী এবং বাংলাদেশ-নরওয়ে ফ্রেন্ডশিপ হাসপাতালের প্রতিষ্ঠাতা ড. নুরুল ইসলাম শেখসহ তিনজনকে এ মামলায় আসামি করে। গত বছরের ৫ ডিসেম্বর হাইকোর্ট নুরুল ইসলামকে আগাম জামিন দেয়। একই সঙ্গে এ মামলায় প্রবাসী ওই ব্যক্তিকে কীভাবে আসামি করা হলো সে ব্যাপারে তদন্ত করে গাজীপুরের এসপিকে প্রতিবেদন দাখিল করতে বলে। গত ১৭ ডিসেম্বর ওই তদন্ত প্রতিবেদন পেয়ে আদালত মামলার বাদী এসআই আব্দুল হালিমকে তলব করে। ওই তলব আদেশে এসআই গতকাল আদালতে হাজির হন। আদালত তাকে সতর্ক করে দিয়ে উপরোক্ত নির্দেশনা দেয়। পাশাপাশি দুই সপ্তাহের মধ্যে তাকে জয়দেবপুর থানা থেকে প্রত্যাহারের নির্দেশ দেওয়া হয়।আদালত বলেন, ড. নুরুল ইসলাম শেখ সমাজের প্রতিষ্ঠিত ও সম্মানিত ব্যক্তি। শত্রুতা থেকে রাজু আহমেদ তার নাম জড়িয়ে দিয়েছে। পরে তদন্ত কর্মকর্তা নুরুল ইসলাম শেখকে বাদ দিয়ে এ মামলার তদন্ত প্রতিবেদন দাখিল করেন। আদালতে নুরুল ইসলামের পক্ষে আইনজীবী ফারুক আলমগীর চৌধুরী ও রাষ্ট্রপক্ষে ডেপুটি অ্যাটর্নি জেনারেল জাহিদ সারওয়ার কাজল উপস্থিত ছিলেন।



12514,28331
জনমনে ভীতি সঞ্চারের পন্থাই সরকার গ্রহণ করেছিল
অন্যান্য
প্রকাশ : ১৩ ফেব্রুয়ারি ২০১৯, ০০:০০
ফেব্রুয়ারির দুটি সপ্তাহ ধরে চলছিল একুশে ফেব্রুয়ারির প্রস্তুতি। অলি আহাদের ভাষ্য মতে, সরকার একুশে ফেব্রুয়ারি পূর্ববঙ্গ আইন পরিষদের বাজেট অধিবেশন আহ্বান করেছিলেন। একুশে ফেব্রুয়ারির কর্মসূচির উদ্দেশ্য ছিল ওই অধিবেশনে বাংলাকে অন্যতম রাষ্ট্রভাষা করার সিদ্ধান্ত গ্রহণ করিয়ে পূর্ব পাকিস্তানের তরফ থেকে এ ব্যাপারে কেন্দ্রীয় সরকারের ওপর চাপ সৃষ্টি করা।একুশে ফেব্রুয়ারির আগে সভা ও মিছিলগুলোর কারণে কেবল ছাত্রদের মধ্যে নয়, সাধারণ মানুষের মনেও সচেতনতা সৃষ্টি হয়েছিল। সবাই প্রতিরোধ ও সংগ্রামের প্রত্যক্ষ কর্মসূচিই প্রত্যাশা করছিলেন। এই রকম অবস্থায় পূর্ববঙ্গ সরকার ২০ ফেব্রুয়ারি থেকে এক মাসের জন্য ১৪৪ ধারা জারি করে ঢাকা শহরে সমাবেশ ও শোভাযাত্রা নিষিদ্ধ করে দেন।সরকারি এক নির্দেশে বলা হয়, ‘ঢাকার জেলা ম্যাজিস্ট্রেট ১৪৪ ধারার আদেশ জারি করিয়া এক মাসের জন্য ঢাকা শহরে সভা, শোভাযাত্রা প্রভৃতি নিষিদ্ধ করিয়াছেন। আদেশজারির কারণ সম্পর্কে বলা হয়, একদল লোক শহরে সভা, শোভাযাত্রা ও বিক্ষোভ প্রদর্শনের প্রয়াস পাওয়ায় এবং তদ্বারা জনসাধারণের শান্তি ও নিরাপত্তা বিনষ্ট হওয়ার আশঙ্কা থাকায় এই ব্যবস্থা অবলম্বিত হইয়াছে। কোতয়ালী, সূত্রাপুর, লালবাগ, রমনা ও তেজগাঁও থানার অন্তর্গত সমুদয় এলাকায় ইহা প্রবর্তিত হইয়াছে।জনমনে ভীতি ও ত্রাস সঞ্চারের চিরাচরিত পন্থাই সরকার গ্রহণ করেছিল। ফৌজদারি দণ্ডবিধির ১৪৪ ধারা জারি করার সঙ্গে সঙ্গে বিশ্ববিদ্যালয়ের ছাত্ররা অত্যন্ত উত্তেজিত হয়ে ওঠে। সরকার একটি গুজবও ছড়িয়ে দেন যে হাসপাতালে নাকি অনেকগুলো শয্যাও খালি করা হয়েছে, যাতে একুশে ফেব্রুয়ারি শান্তিভঙ্গের কারণে যারা আহত হবেন তাদের ভর্তি করা যায়।অলি আহাদ তখন একটি কথাও উল্লেখ করেছিলেন যে, জহুর হোসেন চৌধুরী তখন ‘মুসলিম লীগের বাংলা মুখপত্র ‘দৈনিক সংবাদ’ এর যুগ্ম সম্পাদক ছিলেন। সেই সূত্রে সরকারি মহলে তার যোগাযোগ ছিল ভালো। একুশে ফেব্রুয়ারি নিয়ে সরকারের মনোভাব যে কঠোর ছিল তা তিনি জানতেন। অলি আহাদকে তিনি খুব স্নেহ করতেন। একুশে ফেব্রুয়ারি তারিখটি যত এগিয়ে আসছিল জহুর হোসেন চৌধুরী ততই তাদের আইন ভঙ্গ করার চিন্তা বাদ দিতে বলছিলেন। ১৯ ফেব্রুয়ারি তার বাসায় তিনি অলি আহাদকে জানান, আন্দোলন দমন করতে সরকার প্রয়োজনে সেনাবাহিনী তলব করবে, ট্যাঙ্ক ব্যবহার করবে। অলি আহাদ সেদিন উত্তরে বলেছিলেন, ‘দাসত্বের চেয়ে মৃত্যু ভালো।’ইতিহাসের শিক্ষাও তাই। মানবজাতির ইতিহাস এটা বারবার দেখেছে যে, নিরস্ত্র সংঘবদ্ধ মানুষের কাছে রাষ্ট্রবাহিনী পরাভব স্বীকার করতে বাধ্য হয়।জহুর হোসেন চৌধুরী রাষ্ট্রভাষা আন্দোলনের সমর্থক ছিলেন। তিনি আশঙ্কা করছিলেন একুশে ফেব্রুয়ারি আন্দোলনের দমন করতে গিয়ে সরকার হয়তো গণতন্ত্রের আন্দোলনকেই দমন করে ফেলতে পারে। কিন্তু তা যে সম্ভব হয়নি ইতিহাসই তার সাক্ষী। 



12515,28332
ঠাকুরগাঁওয়ে বিজিবির গুলিতে তিন গ্রামবাসী নিহত
অন্যান্য
প্রকাশ : ১৩ ফেব্রুয়ারি ২০১৯, ০০:০০
ঠাকুরগাঁওয়ের হরিপুরে ‘চোরাই’ গরু জব্দ করা নিয়ে সংঘর্ষের মধ্যে বিজিবির গুলিতে তিনজন নিহত হয়েছে বলে জানিয়েছে পুলিশ। হরিপুর থানার ওসি মো. আমিরুজ্জামান জানান, মঙ্গলবার বেলা সাড়ে ১২টার দিকে উপজেলার গফুয়া ইউনিয়নের বহরমপুর গ্রামে এ ঘটনায় অন্তত ১৫ জন আহত হয়েছেন। নিহতরা হলেন- গফুয়া ইউনিয়নের রুইয়া গ্রামে নজরুল ইসলামের ছেলে নবাব (৩০) ও জহিরুলের ছেলে সাদেক মিয়া (৪০) এবং বহরমপুর গ্রামের নূর ইসলামের ছেলে এসএসসি পরীক্ষার্থী জয়নাল।ওসি বলেন, ‘সংঘর্ষের খবর পেয়ে পুলিশ দ্রুত ঘটনাস্থলে যায়। সেখানে গুলিবিদ্ধ লাশ পড়ে থাকতে দেখা যায়। পুলিশ যাওয়ার পর বিজিবি সদস্যরা সেখান থেকে চলে যায়।’ ঘটনাস্থলে গিয়ে দেখা যায়, এলাকাবাসী লাশ ঘিরে বিক্ষোভ করছে এবং ঘটনার জন্য দায়ী বিজিবি সদস্যদের শাস্তি দাবি করছেন।গরুগুলো চোরাই ছিল না দাবি করে স্থানীয় এক ব্যক্তি বলেন, বহরমপুর গ্রামের এক ব্যক্তি সকালে গরু নিয়ে যাদুরানী বাজারের উদ্দেশে বের হন বিক্রি করার জন্য। ওই গরু চোরাই পথে পাচার করে আনা হয়েছে সন্দেহে বেতনা ক্যাম্পের বিজিবি সদস্যরা তা জব্দ করতে গেলে গ্রামবাসীদের সঙ্গে সংঘর্ষ বাধে।তবে ঠাকুরগাঁও ৫০ বিজিবি ব্যাটালিয়নের অধিনায়ক লেফটেন্যান্ট কর্নেল তুহিন মো. মাসুদ সেলিম বলেন, ‘ওরা যা-ই বলুক ওগুলো ছিল ভারতীয় গরু। সংঘবদ্ধ চোরাকারবারিরা কোনো এক সময় সেগুলো পাচার করে নিয়ে এসেছিল। তারা বাজারে নিয়ে যাওয়ার সময় সীমান্তের দুই কিলোমিটার ভেতরে আমাদের টহল দল তাদের ধরে। গরুগুলো বিওপিতে নেওয়ার সময় দুই তিনশ লোক ধারালো অস্ত্র নিয়ে হামলা চালায়। আমরা প্রথমে ঠেকানোর চেষ্টা করেছি। তাতে আমাদের অস্ত্র ক্ষতিগ্রস্ত হয়েছে, কয়েকজন আহত হয়েছে। আমরা স্থানীয় জনপ্রতিনিধিদের দিয়েও বোঝানোর চেষ্টা করেছি। কিন্তু পরিস্থিতি নিয়ন্ত্রণে না আসায় আমরা গুলি চালাতে বাধ্য হই।’এদিকে গুলিতে হতাহতের খবর পেয়ে জেলা প্রশাসক কে এম কামরুজ্জামান সেলিম দুপুরে বহরমপুর গ্রামে যান। ঘটনাস্থলে তিনি সাংবাদিকদের বলেন, জেলা প্রশাসন একটি তদন্ত কমিটি করেছে। প্রতিবেদন পেলে সে অনুযায়ী ব্যবস্থা নেওয়া হবে।চাঁপাইনবাবগঞ্জে চোরাকারবারিবিজিবি গুলি বিনিময়চাঁপাইনবাবগঞ্জ প্রতিনিধি জানান, শিবগঞ্জ উপজেলার সীমান্তবর্তী ছিয়াত্তরবিঘা এলাকায় চোরাকারবারিদের সাথে বিজিবি সদস্যদের গুলি বিনিময়ের ঘটনা ঘটেছে। এসময় চোরাকারবারিদের ব্যবহূত প্রাইভেটকারে আগুন লেগে কারটি ভস্মীভূত হয়ে গেছে। ঘটনাস্থল থেকে আগ্নেয়াস্ত্র ও মাদকদ্রব্য উদ্ধার করা হয়েছে। তবে এ ঘটনায় কাউকে আটক করা যায় নি। বর্ডার গার্ড বাংলাদেশ (বিজিবি) এর রহনপুর ৫৯ ব্যাটালিয়নের অধিনায়ক লে. কর্নেল এস এম সালাহ উদ্দিন গতকাল মঙ্গলবার দুপুরে প্রেস ব্রিফিংয়ে এ তথ্য সাংবাদিকদের সামনে তুলে ধরেন।



12516,28333
নিউজিল্যান্ডে ‘প্রথম’ জয়ের খোঁজে বাংলাদেশ
অন্যান্য
প্রকাশ : ১৩ ফেব্রুয়ারি ২০১৯, ০০:০০
দেশের মাটিতে ২০১০ সালের পর কখনোই ওয়ানডে ফরম্যাটে নিউজিল্যান্ডের কাছে হারেনি বাংলাদেশ। নিজেদের মাটিতে নিউজিল্যান্ডও কখনো বাংলাদেশের কাছে ওয়ানডে ম্যাচ হারেনি। ঘরের মাঠে এই ফরম্যাটে বাংলাদেশের বিরুদ্ধে ব্ল্যাক ক্যাপসদের জয়ের রেকর্ডটা ১০-০। আবার দুই দলের শেষ দুটি সাক্ষাতে জয়ী দলের নাম বাংলাদেশ। ২০১৭ সালে আয়ারল্যান্ডে ত্রিদেশীয় সিরিজে ও আইসিসি চ্যাম্পিয়ন্স ট্রফিতে কার্ডিফে জিতেছিল মাশরাফি বিন মুর্তজার দল।নেপিয়ারে আজ থেকে শুরু হতে চলা তিন ম্যাচের ওয়ানডে সিরিজে বাংলাদেশের লক্ষ্য নিউজিল্যান্ডের মাটিতে জয়ের খাতা খোলা। পৃথিবীর অন্যতম সুন্দর দেশটিতে ‘প্রথম’ জয়ের খোঁজে আজ স্বাগতিকদের মুখোমুখি হবে বাংলাদেশ। নেপিয়ারের ম্যাকলিন পার্কে আজ সিরিজের প্রথম ম্যাচ শুরু হবে বাংলাদেশ সময় সকাল সাতটায়। চ্যানেল নাইন ম্যাচটি সম্প্রচার করবে বাংলাদেশে।ওয়ানডেতে দুদলের লড়াইটা এবার জমজমাট হওয়ার আশা করা হচ্ছে। ঘরের মাঠে শক্তিশালী হলেও সর্বশেষ সিরিজে ভারতের কাছে ৪-১ এ হেরেছিল নিউজিল্যান্ড। দেশের বাইরে শেষ সিরিজে ওয়েস্ট ইন্ডিজকে হারিয়েছিল বাংলাদেশ। অতীতে কোনো ম্যাচ না জিতলেও মাশরাফি বাহিনী এ যাত্রা জয়ের আশা করছে।গতকাল নেপিয়ারে সাংবাদিকদের বাংলাদেশের হেড কোচ স্টিভ রোডস বলেছেন, ‘এটা সত্যিই কঠিন কাজ। অধিনায়ক মাশরাফি সংবাদমাধ্যমে যেমনটি বলেছেন, আমার মনে হয় সে সঠিক বলেছে। এমন নয় যে আমরা জিততে পারব না। আমি মনে করি সম্প্রতি ওয়ানডে ক্রিকেটে আমরা দারুণ খেলেছি, ওয়েস্ট ইন্ডিজকে কয়েকবার হারিয়েছি আমরা। যদিও নিউজিল্যান্ডে এসে জেতাটা অনেক কঠিন।’চোটের কারণে সাকিব আল হাসানকে হারানো বাংলাদেশের জন্য বড় ধাক্কা। তবে দল হিসেবে পারফর্ম করে সেই ঘাটতি কাটিয়ে উঠার আশা করছে টাইগাররা। কোচের মতে, আন্ডারডগ হিসেবে সিরিজ শুরু করবে বাংলাদেশ। আন্ডারডগ হয়েই নিউজিল্যান্ডকে চমকে দিতে চান বাংলাদেশের কোচ। তিনি বলেছেন, ‘আন্ডারডগ হিসেবে আমরা অনেককেই চমকে দিতে পারি। আমার ধারণা, নিউজিল্যান্ডও জানে, আমাদের হারাতে হলে খুব ভালো ক্রিকেট খেলতে হবে।’নেপিয়ারে এর আগে দুটি ওয়ানডে খেলেছিল বাংলাদেশ। ২০০৭ ও ২০১০ সালের সফরে দুটি ম্যাচই হেরেছিল টাইগাররা। তারপরও নিউজিল্যান্ডের মাটিতে পরাজয়ের বৃত্ত ভাঙতেই আজ মাঠে নামবে মাশরাফি বাহিনী। 



12517,28334
ডাক্তারদের জন্য প্র্যাকটিসিং নীতিমালা করার নির্দেশ
অন্যান্য
প্রকাশ : ১৩ ফেব্রুয়ারি ২০১৯, ০০:০০
সরকারি ও বেসরকারি চিকিত্সকদের জন্য পূর্ণাঙ্গ প্র্যাকটিসিং গাইডলাইন (নীতিমালা) প্রণয়ণের লক্ষ্যে একটি স্বাধীন মেডিক্যাল কমিশন গঠনে সরকারকে নির্দেশ দিয়েছে হাইকোর্ট। ওই কমিশনে অভিজ্ঞ চিকিত্সক ও দক্ষ ব্যক্তিদের রাখতে বলা হয়েছে। এক রিট আবেদনের প্রেক্ষিতে বিচারপতি এফ আর এম নাজমুল আহসান ও বিচারপতি কেএম কামরুল কাদেরের সমন্বয়ে গঠিত হাইকোর্টের ডিভিশন বেঞ্চ গতকাল মঙ্গলবার এই আদেশ দেন।আদালত বলেছে, চিকিত্সা ক্ষেত্রে মানুষের জীবন নিয়ে বাণিজ্য করা যাবে না। সরকার তো চিকিত্সা ক্ষেত্রে বরাদ্দ প্রদানের ক্ষেত্রে কোনো কার্পণ্য করছে না। কিন্তু হাসপাতালে তো ওষুধ নেই, বাজারে পাওয়া যায়। আদালত বলেন, সম্প্রতি দুর্নীতি দমন কমিশন ১১টি সরকারি হাসপাতালে অভিযান পরিচালনা করেছে। অভিযানকালে ঢাকায় ৪০ এবং ঢাকার বাইরের হাসপাতালগুলোতে ৬২ শতাংশ চিকিত্সককে কর্মস্থলে তারা পাননি। এতেই বোঝা যায় দেশের স্বাস্থ্যখাতে কী অবস্থা। ডিউটি টাইমে সরকারি হাসপাতালের চিকিত্সকদের প্রাইভেট প্র্যাকটিস বন্ধের নির্দেশনা চেয়ে হাইকোর্টে রিট আবেদন করেন অ্যাডভোকেট আব্দুস সাত্তার পালোয়ান। শুনানিতে তিনি বলেন, সরকারি হাসপাতালে চিকিত্সক অনুপস্থিতির কারণে যথাযথ চিকিত্সা সেবা পাচ্ছে না জনগণ। ‘দ্য মেডিক্যাল প্র্যাকটিস এন্ড প্রাইভেট ক্লিনিকস এন্ড ল্যাবরেটরিজ  (রেগুলেশন্স) অর্ডিন্যান্স-১৯৮২’ এর ৪ ধারায় সার্ভিস আওয়ারের বাইরে প্রাইভেট প্র্যাকটিসের সুযোগ রাখা হয়েছে। আদালত বলেন, সার্ভিস আওয়ারে সময়সূচির উল্লেখ রয়েছে কিভাবে? আইনজীবী বলেন, লক্ষীপুরে সরকারি হাসপাতালের চিকিত্সক নিজ ক্লিনিকে থাকায় একজন রোগী চিকিত্সা না পেয়ে মৃত্যুবরণ করেছে। এ কারণে ওই অর্ডিন্যান্সের ৪ ধারাটি বাতিল ঘোষণা করা হোক। কারণ যদি কোনো চিকিত্সক ওই ধারাটি লংঘন করে তাহলে মাত্র ৫ হাজার টাকা জরিমানার বিধান রাখা হয়েছে।ডেপুটি অ্যাটর্নি জেনারেল এ বি এম আব্দুল্লাহ আল মাহমুদ (বাশার) শুনানিতে বলেন, জনগণের স্বাস্থ্য সেবা যাতে নিশ্চিত হয় সেজন্য প্রধানমন্ত্রী শেখ হাসিনা হাসপাতালে চিকিত্সকদের উপস্থিতির উপর গুরুত্বারোপ করেছেন। এ পর্যায়ে আদালত বলেন, চিকিত্সকরা তো মানুষ। এখন কোনো সার্জন যদি রাত ২টা পর্যন্ত প্রাইভেট হাসপাতাল বা ক্লিনিকে চিকিত্সা দেন তাহলে ওই চিকিত্সক কিভাবে সরকারি হাসপাতালে গিয়ে সকালে চিকিত্সা দিয়ে থাকেন? তাকে তো শারীরিক ও মানসিকভাবে ফিট থাকতে হয়। আদালত আরো বলেন, ১৯৮২ সালের মতো পরিস্থিতি তো দেশে এখন আর নেই। প্রতিবছরই প্রচুর সংখ্যক চিকিত্সক বের হচ্ছে। কিন্তু সমস্যা হলো সবাই ঢাকার হাসপাতালে থাকতে চায়।শুনানি শেষে হাইকোর্ট নীতিমালা প্রণয়নে কমিশন গঠনের নির্দেশ দেন। একইসঙ্গে ‘দ্য মেডিক্যাল প্র্যাকটিস এন্ড প্রাইভেট ক্লিনিকস এন্ড ল্যাবরেটরিজ  (রেগুলেশন্স) অর্ডিন্যান্স-১৯৮২’ এর ৪ ধারাকে কেন বেআইনি ঘোষণা করা হবে না, তা জানতে চেয়ে রুল জারি করেন। স্বাস্থ্য সচিব, স্বাস্থ্য অধিদপ্তরের মহাপরিচালক, বিএমডিসি ও বিএমএ সভাপতিকে রুলের জবাব দিতে বলা হয়েছে।পরে আব্দুল্লাহ আল মাহমুদ বলেন, চিকিত্সা পেশা নিয়ে অনেকগুলো আইন রয়েছে। ওইসব আইন পর্যালোচনা করে একটি সমন্বিত প্র্যাকটিসিং নীতিমালা প্রণয়ন করতে বলেছে হাইকোর্ট। 



12518,28335
অবিলম্বে পঞ্চগড়ে কাদিয়ানী সম্মেলন বন্ধ করতে হবে
অন্যান্য
প্রকাশ : ১৩ ফেব্রুয়ারি ২০১৯, ০০:০০
পঞ্চগড়ে কাদিয়ানীদের ৩দিন ব্যাপী সম্মেলন অবিলম্বে বন্ধ করার জন্যে সরকারের প্রতি আহবান জানানো হয়েছে। গতকাল মঙ্গলবার সন্ধ্যায় গণমাধ্যমে পাঠানো আল হাইয়াতুল উলইয়া লিলজামিয়াতিল ক্বওমিয়া বাংলাদেশের চেয়ারম্যান, হেফাযতে ইসলাম বাংলাদেশের আমীর এবং হাটহাজারী বড় মাদ্রাসার মহাপরিচালক আল্লামা আহমদ শফী তার নিজ স্বাক্ষরিত এক বিবৃতিতে এ আহবান জানিয়েছেন।বিবৃতিতে তিনি বলেন, কাদিয়ানীরা পাঞ্জাবের মির্জা গোলাম আহমদ কাদিয়ানীকে নতুন নবী মানে। অর্থাত্ মহানবী হযরত মুহাম্মদ ছাল্লাল্লাহু আলাইহি ওয়াসাল্লামকে সর্বশেষ নবী মানে না। তাই তারা নিশ্চিভাবে কাফের। অথচ তারা নিজেদেরকে আহমদিয়া মুসলিম পরিচয় দিয়ে সাধারণ মুসলমানদের সঙ্গে প্রতারণা করে যাচ্ছে । এরই অংশ হলো পঞ্চগড়ে ২২, ২৩ ও ২৪ ফেব্রুয়ারি কাদিয়ানী সম্মেলন।তিনি আরো বলেছেন, কাদিয়ানীদের এই সম্মেলন অবিলম্বে বন্ধ করতে হবে। এ ব্যাপারে যারা আন্দোলন করছে তাদের সঙ্গে পরিপূর্ণ একাত্মতা ঘোষণা করছি এবং কাদিয়ানিদের এ সম্মেলন বন্ধ না হওয়া পর্যন্ত সর্বাত্মক আন্দোলন চালিয়ে যাওয়ার জন্যে সর্বস্তরের মুসলমানদের প্রতি আহবান জানাচ্ছি। যদি এ সম্মেলন বন্ধ করা না হয় প্রয়োজনে আমি পঞ্চগড়ে গিয়ে আন্দোলনে শরীক হবো ইনশাল্লাহ!বিবৃতিতে তিনি খতমে নবুয়তের বরকতময় আন্দোলন যারা করছেন, তারাসহ সকল দীনি আন্দোলনের নেতাকর্মীদেরকে কালবিলম্ব না করে এই মুহূর্তে পঞ্চগড় গিয়ে প্রিয় নবীজির খতমে নবুয়তের চিরশত্রু কাফের কাদিয়ানীদের বিরুদ্ধে কঠোর আন্দোলন গড়ে তোলার আহবান জানান। 



12519,28336
প্রধানমন্ত্রী জার্মানি যাচ্ছেন কাল
অন্যান্য
প্রকাশ : ১৩ ফেব্রুয়ারি ২০১৯, ০০:০০
 বিশেষ প্রতিনিধিপ্রধানমন্ত্রী শেখ হাসিনা আগামীকাল বৃহস্পতিবার সরকারি সফরে জার্মানি যাচ্ছেন। সেখানে আগামী ১৫-১৭ ফেব্রুয়ারি অনুষ্ঠিতব্য মিউনিখ নিরাপত্তা সম্মেলন-২০১৯-এ অংশ নেবেন তিনি। সফরকালে জার্মানির চ্যান্সেলর অ্যাঞ্জেলা মার্কেলের সাথে প্রধানমন্ত্রী শেখ হাসিনার দ্বিপাক্ষিক বৈঠক হওয়ার কথা রয়েছে।  মিউনিখ নিরাপত্তা সম্মেলন-২০১৯-এর ফাঁকে দ্বিপাক্ষিক বৈঠকটি হতে পারে। যাতে অভিন্ন স্বার্থ সংশ্লিষ্ট বিষয় নিয়ে উভয়পক্ষ আলোচনা করবে। এর আগে ২০১৭ সালেও প্রধানমন্ত্রী শেখ হাসিনা আমন্ত্রিত ‘মিউনিখ নিরাপত্তা সম্মেলনে’ অংশ নিয়েছিলেন।এবারের মিউনিখ নিরাপত্তা সম্মেলনে আফগান প্রেসিডেন্ট মোহাম্মদ আশরাফ ঘানি, মিসরের প্রেসিডেন্ট আবদাল-ফাত্তা আল-সিসি, চীনা কমিউনিস্ট পার্টির ১৯তম পলিটব্যুরোর সদস্য ইয়াং জেইচি, ইউক্রেনের প্রেসিডেন্ট পেত্রো পোরোশেঙ্কো, রুয়ান্ডার প্রেসিডেন্ট পল কাগামে ও কাতারের আমির শেখ তামিম বিন হামাদ আল থানির মতো অনেক রাষ্ট্র ও সরকার প্রধানরা যোগ দিতে যাচ্ছেন।যুক্তরাষ্ট্র থেকে সম্মেলনে সর্বকালের সর্ববৃহত্ প্রতিনিধিদল যোগ দেবে। এতে থাকবেন দেশটির ভাইস প্রেসিডেন্ট মাইক পেন্স ও ভারপ্রাপ্ত প্রতিরক্ষামন্ত্রী পেট্রিক শানাহান। জার্মানি থেকে প্রধানমন্ত্রী শেখ হাসিনা ১৬ ফেব্রুয়ারি সংযুক্ত আরব আমিরাত যাবেন। তিনি আবুধাবিতে আন্তর্জাতিক প্রতিরক্ষা প্রদর্শনী ও সম্মেলন-২০১৯-এ যোগ দেবেন। এছাড়া প্রধানমন্ত্রী আবুধাবির যুবরাজ ও ইউএই সশস্ত্র বাহিনীর উপ-সর্বাধিনায়ক শেখ মোহাম্মদ বিন জায়েদসহ দেশটির ঊর্ধ্বতন নেতাদের সাথে বৈঠক করতে পারেন। প্রধানমন্ত্রীর ২০ ফেব্রুয়ারি দেশে ফেরার কথা রয়েছে।



12520,28337
সাতক্ষীরায় অস্ত্রসহ যুবলীগ নেতা গ্রেফতার
অন্যান্য
প্রকাশ : ১৩ ফেব্রুয়ারি ২০১৯, ০০:০০
সাতক্ষীরা প্রতিনিধিসাতক্ষীরার তলুইগাছা সীমান্তে এক যুবলীগ নেতার বাড়িতে অভিযান চালিয়ে অস্ত্র ও মাদকসহ ওই নেতাকে আটক করেছে বর্ডার গার্ড অব বাংলাদেশ (বিজিবি) সদস্যরা। মঙ্গলবার ভোররাতে সদর উপজেলার দক্ষিণ তলুইগাছা সীমান্তের ওই বাড়িতে এই অভিযান চালানো হয়। আটক যুবলীগ নেতার নাম মাসুদ রানা। তিনি দক্ষিণ তলুইগাছা গ্রামের নিজাম আলী সরদারের ছেলে ও  বাঁশদহা ইউনিয়ন যুবলীগের যুগ্ম সম্পাদক।তলুইগাছা বিজিবি ক্যাম্প অধিনায়ক সুবেদার অলিউল ইসলাম জানান, গোপনসূত্রে খবর পেয়ে মাসুদ রানার বাড়িতে বিজিবি সদস্যরা অভিযান চালায়। এসময় তার বাড়ির ছাদের ওপর থেকে জব্দ করা হয় একটি পাইপ গান, নয় রাউন্ড গুলি ও ৮৮ বোতল ফেন্সিডিল। পরে তাকে আটক করা হয়। তিনি জানান, এ ঘটনায় সাতক্ষীরা সদর থানায় একটি মামলা হয়েছে। সাতক্ষীরা ৩৩ বিজিবি ব্যাটালিয়নের অধিনায়ক লেঃ কর্ণেল গোলাম মহিউদ্দীন খন্দকার বিষয়টি নিশ্চিত করেছেন।  



12521,28338
গোপালগঞ্জের ৫ উপজেলার ভোট ১৮ মার্চের পরিবর্তে ২৪ মার্চ
অন্যান্য
প্রকাশ : ১৩ ফেব্রুয়ারি ২০১৯, ০০:০০
গোপালগঞ্জ জেলার সব অর্থাত্ ৫টি উপজেলার ভোটগ্রহণ আগামী ১৮ মার্চের পরিবর্তে ২৪ মার্চ অনুষ্ঠানের নির্দেশনা দিয়েছে নির্বাচন কমিশন (ইসি)। গত ৭ ফেব্রুয়ারি ঘোষিত তফসিল অনুযায়ী, দ্বিতীয় ধাপে গোপালগঞ্জর গোপালগঞ্জ সদর, টুঙ্গীপাড়া, কোটালীপাড়া, কাশিয়ানী ও মুকসুদপুর উপজেলার নির্বাচন ১৮ মার্চ অনুষ্ঠিত হওয়ার কথা ছিল। আগামী ২৪ মার্চ তৃতীয় ধাপের উপজেলা নির্বাচন অনুষ্ঠিত হবে বলে জানিয়েছেন নির্বাচন কমিশন সচিব হেলালুদ্দীন আহমদ।মঙ্গলবার ইসির উপ-সচিব মো. আতিয়ার রহমান গোপালগঞ্জ জেলার উপজেলাগুলোর নির্বাচন স্থগিত করা সংক্রান্ত নির্দেশনা রিটার্নিং কর্মকর্তার কাছে পাঠিয়েছেন। এতে উল্লেখ করা হয়েছে- ঢাকা বিভাগের গোপালগঞ্জ জেলার পাঁচ?টি উপজেলার নির্বাচনের বর্তমান তফসিল স্থগিত করে তৃতীয় পর্যায়ে অন্তর্ভুক্ত করে নির্বাচন অনুষ্ঠানের সিদ্ধান্ত দিয়েছে নির্বাচন কমিশন।নির্বাচন কমিশনের এই নির্দেশনার ফলে ১৮ মার্চ ১২৪ উপজেলায় ভোটগ্রহণ করা হবে। আর তৃতীয় পর্যায়ের ভোটগ্রহণের তারিখ ঘোষণা করা হলেও এখনো তফসিল দেয়নি নির্বাচন কমিশন। এ ধাপের সঙ্গে যুক্ত হবে গোপালগঞ্জ জেলার পাঁচ উপজেলা। উল্লেখ্য, এবার পাঁচ ধাপে দেশের সব উপজেলায় ভোটগ্রহণের সিদ্ধান্ত নিয়েছে নির্বাচন কমিশন। প্রথম ধাপে ৮৬ উপজেলায় ভোটগ্রহণ অনুষ্ঠিত হবে ১০ মার্চ।



12522,28339
তুমব্রু সীমান্তে বিজিপির গুলি বর্ষণ, প্রতিবাদ পাঠাচ্ছে বিজিবি
অন্যান্য
প্রকাশ : ১৩ ফেব্রুয়ারি ২০১৯, ০০:০০
উখিয়ার পার্শ্ববর্তী উপজেলা নাইক্ষ্যংছড়ির ঘুমধুম ইউনিয়নের তুমব্রু সীমান্তের শূন্যরেখায় মিয়ানমারের সীমারক্ষী বাহিনী বর্ডার গার্ড পুলিশ (বিজিপি) শতাধিক রাউন্ড ফাঁকা গুলি বর্ষণ করেছে। গতকাল মঙ্গলবার ভোর ৪টা থেকে ৫টা পর্যন্ত থেমে থেমে মিয়ানমারের অভ্যন্তরে সীমান্তের কয়েকটি পোস্ট থেকে তারা এই গুলি চালায়। এতে তুমব্রু সীমান্তের শূন্যরেখায় অবস্থানকারী রোহিঙ্গাদের মধ্যে আতঙ্ক ছড়িয়ে পড়ে। এ সময় অনেকে বাংলাদেশের ভূখণ্ডে চলে আসেন।  ০ 



12523,28340
ইসলামপুর বাজারে তুলার গুদামঘরে ভয়াবহ অগ্নিকাণ্ড
সারাদেশ
প্রকাশ : ১২ ফেব্রুয়ারি ২০১৯, ২২:৩৬
জামালপুরের ইসলামপুর ধর্মকুড়া বাজারে ভয়াবহ অগ্নিকাণ্ডে একটি তুলার গুদামঘর ভস্মিভূত হয়েছে। মঙ্গলবার সন্ধ্যা সাড়ে ৬টায় এ অগ্নিকাণ্ডের ঘটনা ঘটে।জানা যায়, ইসলামপুর পৌর এলাকার ধর্মকুড়া বাজারের রুহুল আমীন মার্কেটের ভাড়াটিয়া জয়নাল আবেদীনের লেপ-তোষক তৈরির দোকানে সন্ধ্যায় হঠাৎ অগ্নিকাণ্ডের সূত্রপাত হয়। অতি অল্প সময়ের মধ্যে আগুনের লেলিহান শিখা ছড়িয়ে পড়ে ভয়াবহ আকার ধারণ করে।খবর পেয়ে ইসলামপুর, দেওয়ানগঞ্জ, মেলান্দহ ও জামালপুর সদর থেকে ফায়ার সার্ভিসের ৪টি ইউনিটের কর্মীরা দ্রুত ঘটনাস্থলে পৌঁছে। দীর্ঘ দেড় ঘন্টা চেষ্টার পর আগুন নিয়ন্ত্রণে আসে। অগ্নিকাণ্ডে দোকানটির তুলা, লেপ-তোষক, আনুষঙ্গিক মালামাল, মেশিনপত্রসহ ১০ লক্ষাধিক টাকা ক্ষয়-ক্ষতি হয়েছে বলে প্রাথমিকভাবে ধারণা করা হচ্ছে।আরও পড়ুনঃ জামালপুরের মেলান্দহে কবর খুড়ে ১০টি কঙ্কাল চুরিইসলামপুর ফায়ার সার্ভিস অ্যান্ড সিভিল ডিফেন্স স্টেশনের ইনচার্জ আব্দুল গণি ঘটনার সত্যতা নিশ্চিত করে বলেন, ‘কি কারণে অগ্নিকান্ডের সূত্রপাত হয়েছে তা এই মুহূর্তে বলা যাচ্ছে না। তদন্তের পর বলা সম্ভব হবে।’ইত্তেফাক/নূহু



12524,28341
‘দুঃস্থ মাতা’র সাড়ে ৮ লাখ টাকা আত্মসাতের সময় আটক ৩
সারাদেশ
প্রকাশ : ১২ ফেব্রুয়ারি ২০১৯, ২৩:০৬
মিঠাপুকুরে ভিজিডি কর্মসূচীর আওতায় (দুঃস্থমাতা) সুবিধাভোগীদের জমানো সাড়ে ৮ লাখ টাকা নিয়ে পালানোর সময় এক এনজিও কর্মকর্তাসহ ৩ জনকে আটক করেছে পুলিশ। মঙ্গলবার ব্যাংক থেকে উত্তোলনের পর টাকা নিয়ে পালানোর সময় তাদের আটক করা হয়।আটককৃতরা হলো, এনজিও ‘সুশীলন’ এর ম্যানেজার নব গোপাল রায় (৪০), ইউনিয়ন প্রশিক্ষক নন্দেশ্বর রায় (২৫) ও কমল কুমার রায় (৩০)। মিঠাপুকুর উপজেলা মহিলা বিষয়ক অফিসার মল্লিকা পারভীন বলেন, উপজেলার ১৭টি ইউনিয়নে সরকারের নিরাপত্তাবেষ্টনী দুঃস্থমাতা কর্মসূচীর আওতায় (ভিজিডি) ২ বছর মেয়াদে সুবিধাভোগী সদস্য প্রায় ৩ হাজার দুঃস্থ নারী। এর মধ্যে ১৫ ইউনিয়নের মোট দুই হাজার ছয় শত পঞ্চাশ জনের প্রশিক্ষণ ও তাদের জীবনমান উন্নয়নে সরকারের সঙ্গে চুক্তিবদ্ধ হয়েছিল বেসরকারী সংস্থা ‘সুশীলন’। তারা প্রত্যেক সুবিধাভোগীর কাছে মাসে সঞ্চয় হিসেবে দুই শত টাকা করে জমা নিয়েছিল। গত ডিসেম্বরে কর্মসূচীর সুবিধাভোগীদের বরাদ্দ শেষ হয়। ২ বছরে তাদের প্রায় ৭০ লাখ টাকা জমা হয়। সবার সঞ্চয়ের টাকা ফেরত দেয় এনজিও কর্তৃপক্ষ। এর মধ্যে দূর্গাপুর ইউনিয়নে ৩শ ১৯ জনের সঞ্চয় জমা হয় ১৩ লাখ ৬৭ হাজার ৬৮৬ টাকা।৫ লাখ টাকা বিতরণের পর অবশিষ্ট সাড়ে ৮ লাখ টাকা নিয়ে পালানোর চেষ্টা করে এনজিওটির কর্মকর্তা ও কর্মচারীরা। বিষয়টি জানতে পেরে সুবিধাভোগী সদস্যরা ৩ জনকে আটক করে পুলিশে দেয়। আটক ব্যবস্থাপক নব গোপাল রায় নীলফামারীর কিশোরীগঞ্জ উপজেলার বাসিন্দা, ইউনিয়ন প্রশিক্ষক নন্দেশশ্বর রায় জলঢাকা উপজেলার খেলাবর গ্রামের মৃত. সুদীর চন্দ্রের ছেলে এবং কর্মচারী কমল রায় গাবরুল মাঝপাড়া গ্রামের পুলিন চন্দ্রের ছেলে। আরও পড়ুনঃ ইসলামপুর বাজারে তুলার গুদামঘরে ভয়াবহ অগ্নিকাণ্ডউপজেলা নির্বাহী অফিসার মামুন অর-রশীদ ইত্তেফাককে বলেন, ‘দুঃস্থ নারীদের সঞ্চয়ের টাকা ফেরত না দিয়ে আত্মসাতের ঘটনা কোনভাবেই বরদাস্ত করা হবে না। অভিযুক্ত এনজিওর বিরুদ্ধে আইনানুগ ব্যবস্থা গ্রহনের জন্য উর্ধ্বতন কর্তৃপক্ষের কাছে সুপারিশ করা হবে। আর আটক কর্মকর্তা-কর্মচারীদের আইনের আওতায় বিচারের ব্যবস্থা করা হবে।’ইত্তেফাক/নূহু



