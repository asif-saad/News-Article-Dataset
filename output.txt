73864,89681
রোহিঙ্গাদের পাসপোর্ট দেওয়ায় জড়িত থাকলেই ব্যবস্থা :স্বরাষ্ট্রমন্ত্রী
অন্যান্য
প্রকাশ : ১৯ সেপ্টেম্বর ২০১৯, ০০:০০
স্বরাষ্ট্রমন্ত্রী আসাদুজ্জামান খান কামাল বলেছেন, রোহিঙ্গা শরণার্থীদের পাসপোর্ট পেতে সাহায্যকারীদের বিরুদ্ধে কঠোর ব্যবস্থা নেওয়া হবে। তিনি বলেন, শুধু আইনশৃঙ্খলা রক্ষাকারী বাহিনী কিংবা সরকারি কর্মকর্তারাই শুধু এর সঙ্গে জড়িত নন। আরো অনেক ধরনের মানুষ এ কাজে জড়িত। সবাইকে খুঁজে বের করে আইনি ব্যবস্থা নেওয়া হবে। গতকাল বুধবার স্বরাষ্ট্র মন্ত্রণালয়ের সম্মেলনকক্ষে আসন্ন শারদীয় দুর্গাপূজা উপলক্ষ্যে সার্বিক নিরাপত্তাসংক্রান্ত সভা শেষে সাংবাদিকদের প্রশ্নের জবাবে তিনি এসব কথা বলেন। স্বরাষ্ট্রমন্ত্রী জানান, এবার সারাদেশে ৩১ হাজার ১০০টি পূজামণ্ডপে দুর্গাপূজা অনুষ্ঠিত হবে। এর মধ্যে ঢাকায় ২৩৭টি মণ্ডপে দুর্গাপূজার আয়োজন করা হয়েছে। আগামী ৫ অক্টোবর থেকে শুরু হতে যাওয়া পূজায় এবার প্রায় সাড়ে ৩ লাখ আইনশৃঙ্খলা বাহিনী নিরাপত্তায় নিয়োজিত থাকবে।স্বরাষ্ট্রমন্ত্রী বলেন, রোহিঙ্গাদের কারণে টেকনাফ, উখিয়াসহ পুরো কক্সবাজার এলাকার আইনশৃঙ্খলা পরিস্থিতি ঠিক রাখতে সব সময় হিমশিম খেতে হয়। কঠোর নজরদারির মধ্যেও যারা রোহিঙ্গাদের পাসপোর্ট ও জাতীয় পরিচয়পত্র তৈরি করে দিচ্ছে, তারা হতে পারে কোনো চক্র। তবে যে-ই হোক না কেন, তাদের খুঁজে বের করে আইনের আওতায় আনা হচ্ছে। সরকারও দলে শুদ্ধি অভিযানসংক্রান্ত সাংবাদিকদের প্রশ্নের জবাবে স্বরাষ্ট্রমন্ত্রী বলেন, শুধু দলের লোক নয়, যারাই অপকর্ম করবে তাদের বিরুদ্ধে ব্যবস্থা নেওয়া হবে। আইনশৃঙ্খলা বাহিনীর বিরুদ্ধে ওঠা অভিযোগও খতিয়ে দেখা হচ্ছে।এর আগে স্বরাষ্ট্রমন্ত্রী আসন্ন শারদীয় দুর্গাপূজা উপলক্ষ্যে আইনশৃঙ্খলা বাহিনীর প্রধানসহ সংশ্লিষ্টদের সঙ্গে বৈঠক করেন। সেখানে রাজধানী ঢাকাসহ পূজা মণ্ডপগুলোতে সার্বিক নিরাপত্তা দিতে প্রতিটি বাহিনীকে দিকনির্দেশনা দেওয়া হয়।স্বরাষ্ট্রমন্ত্রী আসাদুজ্জামান খান কামাল বলেন, হিন্দু ধর্মাবলম্বীদের দুর্গাপূজা যেন সুষ্ঠু ও সুন্দরভাবে পালিত হয়, সরকার সে বিষয়ে তত্পর। সরকারের স্লোগান ‘ধর্ম যার যার উত্সব সবার। তাই প্রত্যেকটি পূজামণ্ডপে নিরাপত্তায় পুলিশ, র্যাব, আনসার ও গোয়েন্দা সংস্থাসহ আইনশৃঙ্খলা রক্ষাকারী বাহিনীর সদস্যরা উপস্থিত থাকবে। জেলা এবং উপজেলা সদরে পুলিশ কন্ট্রোল রুম থাকবে। পাশাপাশি জরুরি সেবা  ‘৯৯৯’ সার্ভিস আরো কার্যকর থাকবে। উপকূলীয় এলাকায় প্রতিমা বিসর্জনের সময় কোস্ট গার্ড এবং সীমান্তে প্রতিমা বিসর্জনের সময় বিজিবি উপস্থিত থাকবে। 



73865,89682
ক্যাপশন নিউজ
অন্যান্য
প্রকাশ : ১৯ সেপ্টেম্বর ২০১৯, ০০:০০



73866,89683
গুলশানে অস্ত্রসহ যুবলীগ নেতা খালেদ গ্রেফতার
অন্যান্য
প্রকাশ : ১৯ সেপ্টেম্বর ২০১৯, ০০:০০
ক্যাসিনো চালানোর অভিযোগে ঢাকা মহানগর দক্ষিণ যুবলীগের সাংগঠনিক সম্পাদক খালেদ মাহমুদ ভূঁইয়া ওরফে ল্যাংড়া খালেদকে গ্রেফতার করেছে র্যাব। গতকাল বুধবার সন্ধ্যায় তাকে গুলশানের বাসা থেকে গ্রেফতার করা হয়। এ সময় ঐ বাসা থেকে একটি অবৈধ আগ্নেয়াস্ত্র, দুটি মেয়াদোত্তীর্ণ লাইসেন্সকৃত অস্ত্র ও বিপুল পরিমাণ মদ, ইয়াবা এবং ক্যাসিনো চালানোর সরঞ্জাম উদ্ধার করে র্যাব। এর আগে খালেদের গুলশান-২-এর ৫৯ নম্বর রোডের ৫ নম্বর বাসায় শুরু হয় অভিযান। দুপুর থেকেই বাড়িটি ঘিরে রাখেন র্যাবের শতাধিক সদস্য। একই সময় ফকিরাপুলের ইয়ংমেনস ক্লাবে ক্যাসিনোতে অভিযান চালায় র্যাব। এই ক্যাসিনোর সভাপতিও খালেদ। এ সময় ঐ ক্যাসিনোর ভেতর থেকে তরুণীসহ ১৪২ জনকে গ্রেফতার ও নগদ ২৪ লাখ টাকা উদ্ধার করা হয়। ফকিরাপুলের অভিযান শেষে খালেদের বাসায় ঢোকে র্যাব। গ্রেফতার হওয়া ১৪২ জনকে বিভিন্ন মেয়াদে সাজা দিয়েছে র্যাবের ভ্রাম্যমান আদালত।র্যাবের মহাপরিচালক বেনজীর আহমেদ ইত্তেফাককে বলেন, ‘অবৈধ এই ক্যাসিনোগুলোর বিরুদ্ধে র্যাবের অভিযান চলবে। যতদিন প্রয়োজন ততদিন এই অভিযান চলবে। জিরো টলারেন্স নীতিতে র্যাব এই অভিযান চালাচ্ছে।’ক্ষমতাসীন আওয়ামী লীগের যুব সংগঠন যুবলীগের ছত্রছায়ায় রাজধানীর কয়েকটি এলাকায় শতাধিক জুয়াচক্র বা ক্যাসিনো চলছে বলে অভিযোগ উঠেছে। সম্প্র্রতি আওয়ামী লীগের বৈঠকে যুবলীগের ওপর ক্ষুব্ধ প্রতিক্রিয়া ব্যক্ত করে প্রধানমন্ত্রী শেখ হাসিনা বলেছেন, ‘ঢাকায় অবৈধভাবে ক্যাসিনো ব্যবসা চালিয়ে যাচ্ছে যুবলীগ  নেতারা। আমার কাছে সবার আমলনামা আছে।’ গত শনিবার দলের কার্যনির্বাহী সংসদের সভায় যুবলীগ নিয়ে কঠোর হুঁশিয়ারি উচ্চারণ করেন প্রধানমন্ত্রী। যুবলীগ দক্ষিণের সভাপতি ইসমাইল চৌধুরী সম্রাটকে ইঙ্গিত করে প্রধানমন্ত্রী বলেন, ‘ঢাকায় চাঁদাবাজ বাহিনী গড়ে তুলে সবকিছু নিয়ন্ত্রণ করে সে। আমার সংগঠনে চাঁদাবাজ দরকার নেই।’র্যাবের নির্বাহী ম্যাজিষ্ট্রেট সারোয়ার আলম জানিয়েছেন, গ্রেফতার হওয়া ১৪২ জনের মধ্যে ইয়াংমেনস ক্লাবের ছয়জন কর্মচারীসহ ৩১ জনকে এক বছর এবং বাকিদের ছয় মাসের কারাদণ্ড দেওয়া হয়েছে। ক্যাসিনোর ম্যানেজার একজন নেপালি। অভিযানের খবর পেয়ে তিনি পালিয়ে গেছেন। তার বিষয়ে খোঁজ-খবর  নেওয়া হচ্ছে। রাতে র্যাব-৩ এর অধিনায়কের নেতৃত্বে কমলাপুর রেলস্টেশনের উল্টোদিকে ইস্টার্ণ টাওয়ারের চতুর্থ তলায় যুবলীগ নেতা খালেদের টর্চার সেল আবিস্কার করে র্যাব। সেখানে মানুষকে আটকে রেখে নির্যাতনের আলামতও পাওয়া গেছে।প্রধানমন্ত্রীর নির্দেশের পরই অভিযান প্রধানমন্ত্রীর নির্দেশনার পর আইনশৃঙ্খলা বাহিনী ক্যাসিনো সনাক্ত করতে মাঠে নামে। এরপরই গতকাল থেকে শুরু হয় অভিযান। র্যাবের হাতে গ্রেফতার হওয়া ঢাকা দক্ষিণ যুবলীগ নেতা খালেদ মাহমুদ ভূঁইয়ার বিরুদ্ধে অভিযোগের শেষ নেই। মতিঝিল-ফকিরাপুল ক্লাবপাড়ায় ক্যাসিনো থেকে শুরু করে কমপক্ষে সাতটি সরকারি ভবনে ঠিকাদারি নিয়ন্ত্রণ ও সরকারি জমি দখলের মতো নানা অভিযোগ রয়েছে তাঁর বিরুদ্ধে। ২০১২ সালের পর মহানগর যুবলীগ দক্ষিণের সভাপতি ইসমাইল চৌধুরী সম্রাটের ছত্রচ্ছায়ায় ঢাকার এক অংশের নিয়ন্ত্রণ আসে খালেদের হাতে। নিজের নিয়ন্ত্রণ ধরে রাখতে সর্বোচ্চ শক্তি প্রয়োগ করেন তিনি।অভিযোগ থেকে জানা যায়, রাজধানীর মতিঝিল, ফকিরাপুল এলাকায় কমপক্ষে ১৭টি ক্লাব নিয়ন্ত্রণ করেন এই যুবলীগ নেতা। এর মধ্যে ১৬টি ক্লাব নিজের লোকজন দিয়ে আর ফকিরাপুল ইয়ংমেনস নামের ক্লাবটি সরাসরি তিনি পরিচালনা করেন। প্রতিটি ক্লাব থেকে প্রতিদিন কমপক্ষে এক লাখ টাকা নেন তিনি। এসব ক্লাবে সকাল ১০টা থেকে পরদিন ভোর পর্যন্ত চলে জুয়া। সেখানে মাদকের ছড়াছড়ি। পাওয়া যায় ইয়াবাও।এতদিন কেন অভিযান হয়নি?ফকিরাপুলের ইয়াংমেনস ক্লাবের পাশেই একাধিক আইন শৃঙ্খলা বাহিনীর অফিস। পাশাপাশি একাধিক গোয়েন্দা সংস্থা এসব নিয়ে কাজ করে। এখন প্রশ্ন উঠেছে আইন শৃঙ্খলা বাহিনীর নাকের ডগায় এতদিন কিভাবে এই অবৈধ কারবার চলেছে? প্রধানমন্ত্রীর নির্দেশনার পরই কেন অভিযান শুরু করতে হল? এতদিন সেটা হয়নি কেন? যেখানে সরকার মাদকের বিরুদ্ধে জিরো টলারেন্স নীতি গ্রহণ করেছে। এসব ক্যাসিনোতে অবাধে মদ, মাদক, হিরোইন, ইয়াবা মিলত। অভিযোগ রয়েছে, ব্যাংকের যারা ঋণ খেলাপি তাদেরও অনেকেই বস্তায় বস্তায় টাকা নিয়ে ক্যাসিনোতে যান। ক্যাসিনোর সঙ্গে সম্পৃক্তদের আসলে কোন রাজনৈতিক পরিচয় নেই। এখানে সব দলের লোকই আছে। দিন শেষে সবাই টাকার ভাগ পান। প্রতি রাতে কোটি কোটি টাকা উড়ে। রাজনীতিবিদ, আমলা, ব্যাংকের শীর্ষ কর্মকর্তা, আইন শৃঙ্খলা বাহিনীর সদস্য, বড় ব্যবসায়িদের একটি অংশও এখানে যান। অভিযোগ আছে, ফকিরাপুলের স্থানীয় একজন ওয়ার্ড কাউন্সিলর প্রতি রাতে ওই এলাকার ক্যাসিনোগুলো থেকে ২০ লাখ টাকা চাঁদা পেতেন। শুধু এই নেতাই নন, রাজনীতিবিদ, আইন শৃঙ্খলা বাহিনীসহ অনেকেই এখান থেকে চাঁদার ভাগ পেতেন।খালেদের বিরুদ্ধে অভিযোগের পাহাড়সূত্র জানায়, খিলগাঁও-শাহজাহানপুর হয়ে চলাচলকারী লেগুনা ও গণপরিবহন থেকে নিয়মিত টাকা দিতে হয় খালেদকে। প্রতি কোরবানির ঈদে শাহজাহানপুর কলোনি মাঠ, মেরাদিয়া ও কমলাপুর পশুর হাট নিয়ন্ত্রণ করেন তিনি। খিলগাঁও রেল ক্রসিংয়ে প্রতি রাতে মাছের একটি হাট বসান এই নেতা। সেখান থেকে মাসে কমপক্ষে এক কোটি টাকা আদায় করেন তিনি। একইভাবে খিলগাঁও কাঁচাবাজারের সভাপতির পদটিও দীর্ঘদিন তিনি ধরে রেখেছেন। শাহজাহানপুরে রেলওয়ের জমি দখল করে দোকান ও ক্লাব নির্মাণ করেছেন।জানা যায়, মতিঝিল, শাহজাহানপুর, রামপুরা, সবুজবাগ, খিলগাঁও, মুগদা এলাকার পুরো নিয়ন্ত্রণ যুবলীগ নেতা খালেদের হাতে। এসব এলাকায় থাকা সরকারি প্রতিষ্ঠান রাজধানী উন্নয়ন কর্তৃপক্ষ (রাজউক), ঢাকা দক্ষিণ সিটি করপোরেশন, রেল ভবন, ক্রীড়া পরিষদ, পানি উন্নয়ন বোর্ড, যুব ভবন, কৃষি ভবন, ওয়াসার ফকিরাপুল জোনসহ বেশিরভাগ সংস্থার টেন্ডার নিয়ন্ত্রণ করেন তিনি। ‘ভূঁইয়া অ্যান্ড ভূঁইয়া’ নামের প্রতিষ্ঠানটি দিয়ে তিনি তার কার্যক্রম পরিচালনা করেন। এই প্রতিষ্ঠানের নামেই অধিকাংশ টেন্ডার নিয়ন্ত্রণ করা হয়।দলের কার্যনির্বাহী পরিষদের সভায় প্রধানমন্ত্রী আরো বলেছেন, ‘আমার কাছে আরো তথ্য আছে, রাজধানীর সব সুউচ্চ ভবনের ছাদ দখলে নিয়েছে যুবলীগের নেতারা। সেখানে ক্যাসিনো খোলা হয়েছে।’ প্রধানমন্ত্রী বলেন, ‘যুবলীগের সবার আমলনামা আমার হাতে এসেছে। আমি সবার বিরুদ্ধে ব্যবস্থা নিতে বলে দিয়েছি।’ যুবলীগ মহানগর দক্ষিণের সাংগঠনিক সম্পাদক খালেদ মাহমুদ ভূঁইয়ার ব্যাপারে ক্ষোভ প্রকাশ করে প্রধানমন্ত্রী বলেছেন, ‘গাড়ি ও অস্ত্র থাকে তার বহরে। আমার দলে চাঁদাবাজ-সন্ত্রাসীর দরকার নাই। এরা দলকে, রাজনীতিকে কিছু দেয় না। এরা দলের বোঝা। সংশোধন না হলে জঙ্গিদের মতো তাদেরও দমন করব।’এ ব্যাপারে র্যাবের অতিরিক্ত মহাপরিচালক (অপারেশনস) কর্নেল তোফায়েল মোস্তফা সরওয়ার বলেন, ‘প্রধানমন্ত্রী অস্ত্র ও মাদকের বিরুদ্ধে জিরো টলারেন্স ঘোষণা করেছেন। আমরা সেই নির্দেশনা বাস্তবায়নে কাজ করছি।’যেভাবে খালেদের উত্থান যুবলীগ নেতা খালেদের বাড়ি কুমিল্লায়। তিনি শান্তিনগরের হাবিবুল্লাহ বাহার কলেজে উচ্চমাধ্যমিকে পড়াশোনা করেছেন। ঐ সময় কলেজে তুচ্ছ ঘটনার জের ধরে পুলিশের সঙ্গে তার সংঘর্ষ বাধে। পুলিশের গুলিতে তার একটি পা ক্ষতিগ্রস্ত হয়। সেই থেকেই তাকে ল্যাংড়া খালেদ নামে অনেকে চেনে। ১৯৮৭ সালে ফ্রিডম মানিক ও ফ্রিডম রাসুর নেতৃত্বে ধানমন্ডির ৩২ নম্বর বাড়িতে হামলা হয়। এ দুই নেতার হাত ধরেই খালেদের উত্থান। ২০০২ সালে বিএনপির নেতা মির্জা আব্বাসের ভাই মির্জা খোকনের ঘনিষ্ঠ সহযোগী ছিলেন খালেদ। ২০১১ সালে মোহাম্মদপুরে ঢাকা মহানগর উত্তরে সহসভাপতি গিয়াস উদ্দিন বাবু ওরফে লীগ বাবু খুন হন। ঐ খুনের সঙ্গে খালেদের সম্পৃক্ততা রয়েছে বলে অভিযোগ আছে। দুবাইয়ে আত্মগোপন করা শীর্ষ সন্ত্রাসী জিসানের সঙ্গে তার নিয়মিত যোগাযোগ ছিল। দুবাই ও সিঙ্গাপুরে জিসানের সঙ্গে যুবলীগ দক্ষিণের একজন শীর্ষ নেতাসহ খালেদকে চলাফেরা করতেও দেখেছে অনেকে। সর্বশেষ জাতীয় সংসদ নির্বাচনের আগে সিঙ্গাপুরে হোটেল মেরিনা বে’তে জিসান, খালেদ ও যুবলীগের ওই শীর্ষ নেতার মধ্যে ক্যাসিনো এবং ঢাকার বিভিন্ন চাঁদার ভাগবাঁটোয়ারা নিয়ে বৈঠক হয়। সেখানে জিসান তাদের কাছ থেকে ৫ কোটি টাকা চাঁদা দাবি করেন। এ নিয়েই খালেদ ও যু্বলীগের ঐ শীর্ষ নেতার মধ্যে দ্বন্দ্ব শুরু হয়, যার পরিপ্রেক্ষিতে যুবলীগের ওই শীর্ষ নেতাকে সরিয়ে দিতে একে-২২ রাইফেলসহ ভারী আগ্নেয়াস্ত্রও আনেন খালেদ। এসব অস্ত্র পরে ঢাকা মহানগর গোয়েন্দা পুলিশ উদ্ধার করে।একযোগে ১৮ ক্লাবে অভিযান ফকিরেরপুলে ইয়াংমেনস ক্লাবে অভিযানের পর একই এলাকায় ওয়ান্ডারার্স ক্লাবে অভিযান চালিয়েছে র‍্যাব। রাত পৌনে নয়টার দিকে চালানো ওই অভিযানে জুয়ার বোর্ড, জাল টাকা ও তাস জব্দ করেছে র‍্যাবের ভ্রাম্যমাণ আদালত। ইয়াংমেনস ক্লাবে অভিযানের পর অন্য ক্লাবগুলোতে তালা লাগিয়ে সবাই পালিয়ে যান। রাতে একযোগে ১৮টি ক্যাসিনোতে অভিযান চালানোর খবর নিশ্চিত করেছেন র্যাবের নির্বাহী ম্যাজিষ্ট্রেট সারোয়ার আলম। একইভাবে ওয়ান্ডার্স ক্লাবে অভিযানের সময় সেখানে থাকা কয়েকজন পরিচালক পালিয়ে যান। এই ক্লাবের সভাপতি স্বেচ্ছাসেবক লীগের কেন্দ্রীয় সভাপতি মোল্লা মোহাম্মদ আবু কায়সার। ডিএসসিসির ৯ নম্বর ওয়ার্ডের কাউন্সিলর এ কে এম মোমিনুল হক সাইদও ওই ক্লাবের সঙ্গে সম্পৃক্ত।একই সময়ে বনানীর আহমেদ টাওয়ারে গোল্ডেং ঢাকা বাংলাদেশ নামে আরেকটি ক্যাসিনোতে অভিযান চালানো হয়। সেখানেও জুয়ার বোর্ড, মাদক জব্দ করা হলেও কাউকে পাওয়া যায়নি। এরপর গুলিস্তানের মুক্তিযোদ্ধা সংসদ ক্রীড়াচক্রে অভিযান চালানো হয়েছে। এই তিনটি ক্লাব থেকে জুয়ার ২৩ লাখ টাকা উদ্ধার এবং ৩৯ জনকে গ্রেফতার করেছে র্যাব। এর মধ্যে ওয়ান্ডারার্স ক্লাব থেকে ২০ লাখ ২৭ হাজার টাকা, জুয়ার সরঞ্জাম, ২০ হাজার ৫০০ টাকার জাল নোট, বিপুল পরিমাণ মদ ও মাদক জব্দ করা হয়েছে। মুক্তিযোদ্ধা সংসদ ক্রীড়াচক্র থেকে জুয়ার সরঞ্জাম, তিন লাখ টাকা, একটি কষ্টি পাথরের মুর্তি উদ্ধার করা হয়। সেখান থেকে গ্রেফতার করা হয়েছে ৩৯ জনকে। বনানীর আহমদ টাওয়ারে ‘গোল্ডেন ঢাকা বাংলাদেশ’ নামে ক্যাসিনোটি তালাবন্ধ পাওয়া গেছে। সেটি সিলগালা করা হয়েছে, পরে ভেতরে তল্লাশি চালানো হবে। রাত ১টায় এ রিপোর্ট লেখার সময় অন্য ক্লাব ও ক্যাসিনোতে র্যাবের অভিযান চলছিল। বনানীতে হোটেল সেরিনার পাশে আরেকটি ক্যাসিনোতে বিপুল পরিমাণ মাদক ও জুয়া খেলার সামগ্রী উদ্ধার করা হয়।



73867,89684
আর্তমানবতার সেবায় অর্জিত জ্ঞান কাজে লাগান
অন্যান্য
প্রকাশ : ১৯ সেপ্টেম্বর ২০১৯, ০০:০০
প্রধানমন্ত্রী শেখ হাসিনা বলেছেন, ‘আমাদের কাজই হচ্ছে জনগণকে সেবা দেওয়া। আমরা স্বাস্থ্যসেবাকে গ্রাম পর্যন্ত পৌঁছে দিয়েছি। দেশের বিভিন্ন স্থানে বিষয়ভিত্তিক ইনস্টিটিউট করে দিয়েছি। সেখানে নার্স লাগবে।’ তিনি নবীন গ্র্যাজুয়েট নার্সদের উদ্দেশে বলেন, ‘কঠোর পরিশ্রম করে আর্ত মানবতার সেবায় আপনারা আপনাদের আজকের সার্টিফিকেট প্রাপ্তির মাধ্যমে অর্জিত জ্ঞান ও অভিজ্ঞতা কাজে লাগাবেন।’গতকাল বুধবার সকালে গাজীপুরের কাশিমপুর তেঁতুইবাড়ীতে শেখ ফজিলাতুন্নেছা মুজিব মেমোরিয়াল কেপিজে বিশেষায়িত হাসপাতাল এবং নার্সিং কলেজের প্রথম স্নাতক সমাপনী অনুষ্ঠানে প্রধান অতিথির বক্তব্যে প্রধানমন্ত্রী আরো বলেন, তার সরকার দেশে ও বিদেশে বিশেষায়িত নার্সদের ক্রমবর্ধমান চাহিদার জোগান দিতে তাদের প্রশিক্ষণকে আন্তর্জাতিক মানে উন্নীত করার জন্য কাজ করে যাচ্ছে। বঙ্গবন্ধুর ছোটো মেয়ে ও বঙ্গবন্ধু মেমোরিয়াল ট্রাস্টের     সহসভাপতি শেখ রেহানা অনুষ্ঠানে বিশেষ অতিথি হিসেবে উপস্থিত ছিলেন।প্রধানমন্ত্রী বলেন, ‘আমরা চাই এই হাসপাতাল ও নার্সিং কলেজে আন্তর্জাতিক মানের চিকিত্সাসেবা রোগীরা পাবে, যা সারাদেশের মানুষের দৃষ্টি আকর্ষণ করবে।’ জরুরি রোগী আনা-নেওয়ার জন্য তার সরকার এখানে একটি আন্ডারপাস নির্মাণ করে দিয়েছে উল্লেখ করে তিনি বলেন, ‘আগামীতে একটি মেডিক্যাল কলেজ আমরা প্রতিষ্ঠা করব। সেজন্য হাসপাতালের পাশের খালের বিপরীত পাশে জায়গা নেওয়া হয়েছে। এতে পুরো জায়গাটি একটি স্বাস্থ্যসেবার হাব হিসেবে প্রতিষ্ঠা লাভ করবে।’শেখ হাসিনা বলেন, স্বাস্থ্যসেবার পাশাপাশি স্বাস্থ্য শিক্ষার প্রসার ও মানোন্নয়নে দেশের সব বিভাগে পর্যায়ক্রমে মেডিক্যাল বিশ্ববিদ্যালয় স্থাপনের পরিকল্পনা নেওয়া হয়েছে। চট্টগ্রাম, রাজশাহী ও সিলেট মেডিক্যাল বিশ্ববিদ্যালয় ইতিমধ্যে কার্যক্রম শুরু করেছে। তিনি বলেন, দেশে মেডিক্যাল কলেজের সংখ্যা ২০০৬ সালে থাকা ৪৬টি থেকে বর্তমানে ১১১টিতে উন্নীত হয়েছে। বাংলাদেশে নার্সিং পেশা একসময় অবহেলিত ছিল বলেও প্রধানমন্ত্রী উল্লেখ করেন। তিনি বলেন, ‘নার্সিং একটা সেবামূলক পেশা। আমি মনে করি, সব থেকে সম্মানজনক একটি পেশা। কারণ একজন অসুস্থ মানুষের পাশে দাঁড়ানো, তার সেবা করা, তার পাশে থেকে তাকে রোগমুক্ত করা—এর থেকে বড়ো সেবা আর কী হতে পারে! আর সেজন্যই নার্সদের বেতন-ভাতা বৃদ্ধিসহ চাকরির আপগ্রেডেশন করে মর্যাদা বৃদ্ধি করা হয়েছে। কারণ মর্যাদা না বাড়ানো হলে হয়তো অনেকেই এই পেশায় আসতে চাইবে না।’প্রধানমন্ত্রী বলেন, ‘এই হাসপাতাল জাতির পিতা বঙ্গবন্ধু শেখ মুজিবুর রহমান মেমোরিয়াল ট্রাস্টের একটি মানবিক উদ্যোগ, যা আমি ও আমার বোন শেখ রেহানা ১৯৯৪ সালের ১১ এপ্রিল ধানমন্ডির ৩২ নম্বর বাড়িতে শুরু করি এবং সেই বাড়িও আমরা ট্রাস্টকে দান করে দিই। প্রতিষ্ঠালগ্ন থেকেই এই ট্রাস্ট মেধাবী শিক্ষার্থীদের বৃত্তি প্রদান, ২১ আগস্ট গ্রেনেড হামলায় আহতদের নিয়মিত সহযোগিতা প্রদানসহ নানা সেবাধর্মী কার্যক্রম পরিচালনা করে আসছে।’প্রধানমন্ত্রী অনুষ্ঠানে গ্র্যাজুয়েটদের মধ্যে সনদপত্র বিতরণ করেন। এর মধ্যে রুবিনা জেসমিন, কামরুন্নাহার ও রীনা আক্তারকে প্রধানমন্ত্রী পদক প্রদান করেন। স্বাস্থ্য ও পরিবারকল্যাণমন্ত্রী জাহিদ মালেক এসময় মঞ্চে উপস্থিত ছিলেন। মালয়েশিয়ার কেপিজে হেলথ কেয়ার ইউনিভার্সিটি কলেজের উপাচার্য ও স্কুল অব মেডিসিন বিভাগের ডিন অধ্যাপক ড. দাঁতো লোকমান সাইম অনুষ্ঠানে সমাবর্তন বক্তা হিসেবে বক্তব্য রাখেন। হাসপাতাল ও নার্সিং কলেজের সিইও অধ্যাপক তৌফিক বিন ইসমাইল অনুষ্ঠানে স্বাগত বক্তৃতা করেন। পরে প্রধানমন্ত্রী ও শেখ রেহানা গ্র্যাজুয়েশন অর্জনকারী শিক্ষার্থীদের সঙ্গে ফটোসেশনে অংশগ্রহণ করেন। এনার্জি প্যাক লিমিটেড বিশেষায়িত হাসপাতাল ও নার্সিং কলেজের জন্য দুটি অ্যাম্বুলেন্সের চাবি প্রধানমন্ত্রীর হাতে তুলে দেয়।   



73868,89685
জিম্বাবুয়েকে হারিয়ে ফাইনালে বাংলাদেশ
অন্যান্য
প্রকাশ : ১৯ সেপ্টেম্বর ২০১৯, ০০:০০
মাসের শুরুতে টেস্টে আফগানিস্তানের বিপক্ষে গ্লানির হার নিয়ে চট্টগ্রাম ছেড়েছিল বাংলাদেশ দল। ফরম্যাট ভিন্ন হলেও এবার চট্টগ্রামে ফিরেই জয়ের দেখা পেল সাকিব আল হাসানের দল। গতকাল জিম্বাবুয়েকে হারিয়ে ত্রিদেশীয় সিরিজের ফাইনালে খেলা নিশ্চিত করেছে বাংলাদেশ। চট্টগ্রামের জহুর আহমেদ চৌধুরী স্টেডিয়ামে জিম্বাবুয়েকে ৩৯ রানে পরাজিত করেছে স্বাগতিকরা।জিম্বাবুয়ের বিপক্ষে জয়ের পর আফগানিস্তানের কাছে হারে কিছুটা ঝুঁকিতে পড়ে গিয়েছিল বাংলাদেশের ফাইনালে খেলার আশা। এই সিরিজে দুইবার জিম্বাবুয়েকে হারিয়ে মুখ রক্ষাও হলো সাকিবদের। টানা তিন পরাজয়ে ত্রিদেশীয় সিরিজ থেকে ছিটকে পড়ল জিম্বাবুয়ে। আগামী ২৪ সেপ্টেম্বর মিরপুরে ফাইনালে লড়বে বাংলাদেশ-আফগানিস্তান। যদিও চলতি মাসে কোনো ফরম্যাটেই আফগানদের টলাতে পারছে না বাংলাদেশ।গতকাল আগে ব্যাট করে ৭ উইকেটে ১৭৫ রান তুলেছিল বাংলাদেশ। জবাবে ১৩৬ রানে অলআউট হয়ে যায় জিম্বাবুয়ে। হাফ সেঞ্চুরিয়ান মাহমুদউল্লাহ ম্যাচসেরা হন।রান তাড়া করতে নামা জিম্বাবুয়েকে শুরুতেই চেপে ধরে বাংলাদেশ। ৮ রানে তিন উইকেট হারিয়ে বসে দলটি। সাইফউদ্দিনের করা ইনিংসের পঞ্চম বলে ব্রেন্ডন টেইলর (০) সাকিবের হাতে ক্যাচ দেন। পরের ওভারে সাকিবের বলে বোল্ড হন রেজিস চাকাভা (০)। দুই বছর পর ফিরে প্রথম বলেই শন উইলিয়ামসকে (২) ফেরত পাঠান শফিউল। অধিনায়ক মাসাকাদজা ২৫, মুতুমবোজি ১১ রান করেন।বোলিংয়ে নজর কেড়েছেন অভিষিক্ত লেগ স্পিনার আমিনুল ইসলাম বিপ্লব। ক্যারিয়ারের দ্বিতীয় বলেই মুতুমবোজিকে ফেরান। পরে মাসাকাদজাও এ তরুণের শিকার হন। ৬৭ রানে ৭ উইকেট পড়লেও অষ্টম উইকেটে মুতুমবামি ও জার্ভিস প্রতিরোধ গড়েন। তাদের ৫৮ রানের জুটিতে হারের ব্যবধান কমায় জিম্বাবুয়ে। মুতুমবামি ৩২ বলে ৫৪, জার্ভিস ২৭ রান করেন। শেষ ওভারে জার্ভিসকে টি-২০ ক্যারিয়ারের ৫০তম শিকার বানান মুস্তাফিজ। বাংলাদেশের শফিউল ৩টি, মুস্তাফিজ-বিপ্লব ২টি করে উইকেট পান। এর আগে লিটনের আক্রমণাত্মক ব্যাটিংয়ে পাওয়ার প্লে কাজে লাগিয়েছে বাংলাদেশ। পঞ্চম ওভারের পঞ্চম বলে উইকেটে নড়বড়ে থাকা শান্ত (১১) ফিরলে ৪৯ রানে ভাঙে ওপেনিং জুটি।  শটসের পসরায় সাজানো লিটনের ইনিংস থেমে যায় ষষ্ঠ ওভারে। এমপোফুর বলে ফাইন লেগে মাদজিবার দুর্দান্ত ক্যাচে পরিণত হয়ে ফেরার আগে লিটন ২২ বলে ৩৮ রান (৪ চার, ২ ছয়) করেন।অধিনায়ক সাকিবও (১০) উইকেটে স্থায়ী হননি। ৬৫ রানে তিন উইকেট হারানো বাংলাদেশ লড়াইয়ের পুঁজিটা পায় চতুর্থ উইকেটে মুশফিক-মাহমুদউল্লাহর ৭৮ রানের জুটিতে। ১৭তম ওভারে মুশফিক আউট হন ২৬ বলে ৩২ রান করে। পরে মাহমুদউল্লাহর ব্যাটেই এগিয়েছে বাংলাদেশের স্কোর। প্রায় আড়াই বছর পর টি-২০ তে হাফ সেঞ্চুরি পান তিনি। ৩৭ বলে আসে চতুর্থ হাফ সেঞ্চুরি। শেষ ওভারে পরপর দুই বলে মাহমুদউল্লাহ, মোসাদ্দেক জার্ভিসের ফুল টস বলে ক্যাচ না দিলে বাংলাদেশের রানটা আরো বাড়তে পারত। মাহমুদউল্লাহ ৪১ বলে ৬২ রান (১ চার, ৫ ছয়) করেন। ইনিংসের শেষ বলে ছক্কা মেরে সাইফউদ্দিন অপরাজিত ছিলেন ৬ রানে। জিম্বাবুয়ের জার্ভিস তিনটি, এমপোফু দুটি করে উইকেট নেন।  



73869,89686
ঢাবিতে শিক্ষার্থীদের আন্দোলনে ছাত্রলীগের হামলা
অন্যান্য
প্রকাশ : ১৯ সেপ্টেম্বর ২০১৯, ০০:০০
ডাকসু নির্বাচন ও হল সংসদ নির্বাচনে ভর্তি জালিয়াতির প্রতিবাদে ব্যবসায় শিক্ষা অনুষদের ডিন কার্যালয় ঘেরাও কর্মসূচি পালন করেছে বিভিন্ন ছাত্র সংগঠন। ‘দুর্নীতি ও জালিয়াতির বিরুদ্ধে ঢাকা বিশ্ববিদ্যালয়’ ব্যানারের এ কর্মসূচিতে হামলা করেছে ছাত্রলীগের ঢাকা বিশ্ববিদ্যালয় শাখার নেতাকর্মীরা। বিশ্ববিদ্যালয় শাখা ছাত্রলীগের সভাপতি সনজিত চন্দ্র দাস ও সাধারণ সম্পাদক সাদ্দাম হোসাইনের অনুসারীরা এ হামলায় নেতৃত্ব দেয়।         পরে বিকাল ৪টায় শিক্ষার্থীরা ব্যবসায় শিক্ষা অনুষদের ডিন শিবলি রুবাইয়াতুল ইসলামকে ক্যাম্পাসে অবাঞ্ছিত ঘোষণা করেন। তবে ছাত্রলীগের পক্ষ থেকে হামলার অভিযোগ অস্বীকার করে বলা হয়, ‘শিক্ষাবিরোধী কর্মসূচি’ দেওয়ায় সাধারণ শিক্ষার্থীদের সঙ্গে আন্দোলনকারীদের ‘উত্তপ্ত বাক্যবিনিময়’ হয়েছে। গতকাল বুধবার বিশ্ববিদ্যালয়ের ব্যবসায় শিক্ষা অনুষদের ডিন কার্যালয়ের সামনে এ ঘটনা ঘটে। আন্দোলনে অংশগ্রহণ করেন ছাত্র ইউনিয়ন, সমাজতান্ত্রিক ছাত্রফ্রন্ট, ছাত্র ফেডারেশন, সাধারণ ছাত্র অধিকার সংরক্ষণ পরিষদ ও স্বতন্ত্র জোটের নেতাকর্মীরা।হামলায় ভাষাবিজ্ঞান বিভাগের দ্বিতীয় বর্ষের শিক্ষার্থী আসিফ মাহমুদসহ বেশ কয়েকজন আহত হয়। আসিফের চোখে গুরুতর আঘাত লেগেছে। তাকে ঢাকা মেডিক্যাল কলেজ হাসপাতালে ভর্তি করা হয়। আহত অন্যদের মধ্যে রয়েছেন রোকেয়া হলের ছাত্রী শ্রবণা শফিক দীপ্তি, সমাজতান্ত্রিক ছাত্রফ্রন্টের বিশ্ববিদ্যালয় শাখার সাধারণ সম্পাদক প্রগতি বর্মণ, নাজমুল, বিন ইয়ামিন মোল্লা ও সিফাত।আন্দোলনকারীদের তিন দফা দাবির মধ্যে রয়েছে— অবৈধভাবে ভর্তি হওয়াদের ছাত্রত্ব ও ডাকসুর পদ বাতিল করে স্থায়ীভাবে বহিষ্কার করে শূন্য পদগুলোতে দ্রুত উপনির্বাচন দেওয়া, ব্যবসায় শিক্ষা অনুষদের ডিন অধ্যাপক শিবলী রুবাইয়াতুল ইসলাম ও বিশ্ববিদ্যালয় উপাচার্য অধ্যাপক ড. মো. আখতারুজ্জামানের পদত্যাগ করা।প্রত্যক্ষদর্শীরা জানান, হামলার সময় ছাত্রলীগকে সহযোগিতা করতে নীরব ভূমিকায় ছিল প্রক্টরিয়াল বডি। হামলায় সাদ্দাম হোসেনের অনুসারী হাজী মুহম্মদ মুহসীন হল সংসদের সাধারণ সম্পাদক (জিএস) মেহেদী হাসান, সনজিত চন্দ্র দাসের অনুসারী শহীদ সার্জেন্ট জহুরুল হক হলের মাহফুজুর রহমান নেতৃত্ব দেন। হামলায় সরাসরি অংশ নেন তাদের অধীনে হলে থাকা প্রথম ও দ্বিতীয় বর্ষের শিক্ষার্থীরা। মাস্টারদা সূর্যসেন হল শাখা ছাত্রলীগ কমিটির সদস্য সাব্বির হোসাইন, শহীদ সার্জেন্ট জহুরুল হক হল শাখা ছাত্রলীগের সহসম্পাদক সাকিবুর রহমান, মুক্তিযোদ্ধা জিয়াউর রহমান হল শাখা ছাত্রলীগের কর্মী আল ইমরানসহ অনেকেই এ হামলায় অংশ নেন।পরে এক সমাবেশে ডাকসু ভিপি নুরুল হক বলেন, শিক্ষার্থীদের ন্যায্য আন্দোলনে বিশ্ববিদ্যালয় প্রশাসন সব সময়ই ছাত্রলীগের সন্ত্রাসীবাহিনীকে লেলিয়ে দেয়। আজও তার ব্যত্যয় ঘটেনি। সমাবেশে ছাত্র ইউনিয়নের বিশ্ববিদ্যালয় শাখার সাধারণ সম্পাদক রাগীব নাঈম, সমাজতান্ত্রিক ছাত্রফ্রন্টের বিশ্ববিদ্যালয় শাখার সভাপতি সালমান সিদ্দিকী প্রমুখ উপস্থিত ছিলেন। এরপর ডিনের কার্যালয়ে তার সঙ্গে আলোচনায় অংশ নেন ডাকসু ভিপি নুরুল হকসহ আন্দোলনকারী শিক্ষার্থীদের প্রতিনিধিদল। হামলার অভিযোগের বিষয়ে বিশ্ববিদ্যালয় ছাত্রলীগের সাধারণ সম্পাদক ও ডাকসুর এজিএস সাদ্দাম হোসেন বলেন, ‘আমার ও সনজিত চন্দ্র দাসের কোনো অনুসারী নেই। তথাকথিত রাজনৈতিক কারবারিরা ডিন কার্যালয় ঘেরাওয়ের মতো ষাট দশকের একটি কর্মসূচি ডেকেছিল। বর্তমান বাস্তবতায় এটি একটি শিক্ষাবিরোধী কর্মসূচি। আন্দোলনকারীরা আক্রমণাত্মক অবস্থায় ছিল। সেখানে উত্তপ্ত বাক্যবিনিময় হয়েছে।’আর প্রক্টর অধ্যাপক এ কে এম গোলাম রব্বানী বলেন, ‘প্রক্টরিয়াল বডির পক্ষ থেকে দুই পক্ষকেই সংযত থাকতে বলা হয়েছে। মূলত সীমালঙ্ঘনের প্রবণতা থেকে শিক্ষার্থীদের মধ্যে এ ঘটনা ঘটেছে।’ এদিকে অবৈধভাবে ভর্তি হওয়া শিক্ষার্থীদের ছাত্রত্ব বাতিলসহ তিন দফা দাবিতে ফের আন্দোলনের ঘোষণা দিয়েছে আন্দোলনকারী ছাত্র সংগঠনগুলো। আজ বৃহস্পতিবার ১২টায় টিএসসি থেকে বিক্ষোভ মিছিল ও ডিন কার্যালয় ঘেরাও কর্মসূচি পালন করবে তারা।   



73870,89687
আলোচনার মাধ্যমে গ্রামীণফোন রবির পাওনার বিষয়টি নিষ্পত্তি হবে :অর্থমন্ত্রী
অন্যান্য
প্রকাশ : ১৯ সেপ্টেম্বর ২০১৯, ০০:০০
গ্রামীণফোন ও রবির পাওনা আদায়ে সরকার আইনি প্রক্রিয়ায় যাবে না বলে মন্তব্য করেছেন অর্থমন্ত্রী আ হ ম মুস্তফা কামাল। তিনি বলেন, আলোচনার মাধ্যমে আমরা            সমস্যা সমাধানের চেষ্টা করছি। আশা করছি, আগামী দুই থেকে তিন সপ্তাহের মধ্যে এ সমস্যার সমাধান হবে। গতকাল বুধবার সচিবালয়ে মোবাইল ফোন অপারেটর গ্রামীণফোন, রবি ও বিটিআরসির মধ্যে এ সংক্রান্ত এক বৈঠকের আয়োজন করা হয়। বৈঠক শেষে অর্থমন্ত্রী সাংবাদিকদের এসব কথা বলেন। বৈঠকের পর নিরীক্ষার বিষয়ে প্রতিকার চেয়ে জেলা দায়রা জজ আদালতে দায়ের করা মামলা প্রত্যাহারের কথা জানিয়েছে গ্রামীণফোন ও রবি। অর্থমন্ত্রী বলেন, রাজস্ব বাবদ গ্রামীণের কাছে যে ৪ হাজার কোটি টাকা পাওনা, তা এডিআরের (বিকল্প বিরোধ নিষ্পত্তি ব্যবস্থা) মাধ্যমে নিষ্পত্তির অপেক্ষা আছে। আর বিটিআরসির যে পাওনা, তা আলোচনার ভিত্তিতে নিষ্পত্তি হবে। আমরা মনে করেছি, আলোচনার মাধ্যমে সমাধানে আসা উচিত। সাংবাদিকদের এক প্রশ্নের জবাবে অর্থমন্ত্রী বলেন, কিছু ভুল বোঝাবুঝির কারণে দুই অপারেটরের সঙ্গে সরকারের সম্পর্কের অবনতি ঘটতে যাচ্ছিল। এ অবস্থা চলমান থাকলে আমাদের ক্ষতি হতো, আমরা রাজস্ব হারাতাম। তারা ব্যবসা করবে, আমরা নিজেদের পাওনা বুঝে নেব। তারা যে মামলা করেছে, সে মামলা তারা প্রত্যাহার করে নেবে। অপরদিকে সরকারের তরফ থেকে যে নোটিশ দেওয়া হয়েছিল, তা প্রত্যাহার করা হবে। আলাপ-আলোচনার ভিত্তিতে আমরা যে সিদ্ধান্ত নেব, তা কখনোই দেশের স্বার্থের বিপক্ষে যাবে না বলে উল্লেখ করেন অর্থমন্ত্রী।ডাক ও টেলিযোগাযোগমন্ত্রী মোস্তাফা জব্বার বলেন, দৃশ্যপট বদলে গেছে, বিটিআরসির সঙ্গে দেনা-পাওনার বিরোধ আমরা খুব অল্প সময়ের মধ্যে আলোচনার ভিত্তিতে মিটিয়ে নেব। মোবাইল কোম্পানিগুলো জাতীয় অর্থনীতিতে এবং যোগাযোগের ক্ষেত্রে বিশাল ভূমিকা রাখছে। গত ২২ বছরে এ দুটি অপারেটরের সঙ্গে এই পাওনা ছাড়া আর কোনো বিষয় নিয়ে বিরোধ হয়নি। আমরা ব্যবসার সুস্থ পরিবেশ নিশ্চিত করতে চাই, তবে জাতীয় স্বার্থ উপেক্ষিত হতে পারে না। পারস্পরিক আলোচনার মধ্য দিয়ে আমরা বিষয়টি নিশ্চিত করব। বৈঠকে আরো উপস্থিত ছিলেন বিটিআরসির চেয়ারম্যান মো. জহুরুল হক, গ্রামীণফোনের সিইও মাইকেল ফোলি প্রমুখ। বিটিআরসির দাবি অনুযায়ী, গ্রামীণফোন ও রবির কাছে প্রতিষ্ঠানটির পাওনা ১৩ হাজার ৪৪৭ কোটি টাকা। এর মধ্যে গ্রামীণফোনের কাছে ১২ হাজার ৫৮০ কোটি টাকা এবং রবির কাছে ৮৬৭ কোটি টাকা।এদিকে, গ্রামীণফোন-রবির পাওনা আদায়ে এমন সিদ্ধান্তের পর আলোচনায় এসেছে যে, অন্যদের পাওনা আদায়ের ক্ষেত্রেও কেন একই পদক্ষেপ নেওয়া হবে না? সরকারের বিভিন্ন সংস্থা কিংবা ব্যাংকের পাওনা আদায়ের ক্ষেত্রেও এ ধরনের আলাপ আলোচনা করা যেতে পারে। দেনাদারদের সার্বিক অবস্থা বিশ্লেষণ করে অনুরূপ পদক্ষেপ নিলে দেশে ব্যবসা-বাণিজ্যেও গতি বাড়বে। কোনো প্রতিষ্ঠান রুগ্ন কিংবা একেবারেই বন্ধ হয়ে যাবে না বলেও মন্তব্য করেছেন ওয়াকিবহাল মহল। 



73871,89688
মিন্নিসহ ২৪ জনের বিরুদ্ধে চার্জশিট আমলে নিয়েছে আদালত
অন্যান্য
প্রকাশ : ১৯ সেপ্টেম্বর ২০১৯, ০০:০০
বরগুনার আলোচিত রিফাত শরীফ হত্যা মামলায় পুলিশের দাখিল করা অভিযোগপত্র (চার্জশিট) আমলে নিয়েছে আদালত। এতে রিফাতের স্ত্রী আয়েশা সিদ্দিকা মিন্নিসহ ২৪ আসামিকে অভিযুক্ত করা হয়েছে। এসময় পলাতক ৯ আসামির বিরুদ্ধে গ্রেপ্তারি পরোয়ানা জারি করা হয়। সেই সঙ্গে মামলার পরবর্তী তারিখ ২২ সেপ্টেম্বর ও                 ৩ অক্টোবর নির্ধারণ করা হয়েছে। ভিন্ন দুটি আদালতে এ মামলার বিচার হবে।গতকাল বুধবার সকাল ১০টার দিকে বরগুনার সিনিয়র জুডিশিয়াল ম্যাজিস্ট্রেট আদালতে আসামিদের হাজির করা হয়। এসময় মিন্নি ও শ্রাবণ জামিনে থাকায় তারা নিজেরাই আদালতে উপস্থিত ছিলেন। আদালতের বিচারক মোহাম্মাদ সিরাজুল ইসলাম গাজী শুনানি শেষে দুপুরে এ আদেশ দেন।আদালতের বিচারক পুলিশের দাখিল করা দুই ভাগে বিভক্ত অভিযোগপত্রের মধ্যে শিশু অপরাধীদের শিশু আদালতে বিচারের জন্য ২২ সেপ্টেম্বর তারিখ নির্ধারণ করেন। পাশাপাশি প্রাপ্তবয়স্ক আসামিদের জন্য পরবর্তী তারিখ ৩ অক্টোবর নির্ধারণ করেন।এ মামলায় ২৪ জনকে অভিযুক্ত করে ১ সেপ্টেম্বর আদালতে দুই ভাগে অভিযোগপত্র দাখিল করেন মামলার তদন্তকারী কর্মকর্তা মো. হুমায়ুন কবির। যার মধ্যে আয়েশা সিদ্দিকা মিন্নিসহ ১৫ জনকে গ্রেফতার করেছিল পুলিশ। পরবর্তীকালে আয়েশা সিদ্দিকা মিন্নি ও ২৪ নম্বর আসামি আরিয়ান শ্রাবণ আদালত থেকে জামিন পায়। তবে চার্জশিটভুক্ত ৯ আসামি এখনো পলাতক রয়েছে। গ্রেফতারকৃত আসামিদের মধ্যে ৭ জন বরগুনা জেলা কারাগারে এবং বাকি ছয় জন যশোর কিশোর সংশোধন কেন্দ্রে রয়েছে।রিফাত হত্যা মামলার বাদীপক্ষের আইনজীবী মুজিবুল হক কিসলু জানিয়েছেন, এ মামলার ২৪ আসামির মধ্যে ১০ জনকে জুডিশিয়াল ম্যজিস্ট্রেট আদালতে ও বাকি ১৪ জনকে শিশু আদালতে বিচারের জন্য আলাদা করা হয়েছে। জুডিশিয়াল ম্যজিস্ট্রেট আদালতে বিচারে নেওয়া ১০ আসামির মধ্যে রিফাত ফরাজীকে ১ নম্বর আসামি করা হয়েছে। বরগুনা থানায় দায়ের করা মামলার এজাহারে রিফাত ২ নম্বর আসামি ছিলেন। মামলার প্রধান সাক্ষী আয়েশা সিদ্দিকা মিন্নিকে করা হয়েছে ৭ নম্বর আসামি। আর কিশোর আদালতে বিচারের জন্য রিশান ফরাজীকে ১ নম্বর আসামি করা হয়েছে।রিফাত শরীফ হত্যায় চার্জশিটভুক্ত আসামিরা হচ্ছে—রাকিবুল হাসান ওরফে রিফাত ফরাজী (২৩), আল কাইয়ুম ওরফে রাব্বি আকন (২১), মোহাইমিনুল ইসলাম সিফাত (১৯), রেজোয়ান আলী খান হূদয় ওরফে টিকটক হূদয় (২২), মো. হাসান (১৯), মো. মুসা (২২), আয়শো সিদ্দিকা মিন্নি (১৯), রাফিউল ইসলাম রাব্বি (২০), মো. সাগর (১৯) ও কামরুল হাসান সায়মুন (২১)।শিশু অপরাধী হিসেবে চার্জশিটভুক্ত আসামিরা হচ্ছে- রাশিদুল হাসান রিশান ওরফে রিশান ফরাজী (১৭), রাকিবুল হাসান রিফাত হাওলাদার (১৫), আবু আবদুল্লাহ ওরফে রায়হান (১৬), ওলিউল্লাহ ওরফে অলি (১৬), জয় চন্দ্র সরকার ওরফে চন্দন (১৭), মো. নাইম (১৭), তানভীর হোসেন (১৭), নাজমুল হাসান (১৪), রাকিবুল হাসান নিয়ামত (১৫), সাইয়েদ মারুফ বিল্লাহ ওরফে মহিবুল্লাহ (১৭), মারুফ মল্লিক (১৭), প্রিন্স মোল্লা (১৫), রাতুল শিকদার জয় (১৬) ও আরিয়ান হোসেন শ্রাবণ (১৬)।এদের মধ্যে মোহাইমিনুল ইসলাম সিফাত, মুসা, রাকিবুল হাসান রিফাত হাওলাদার, নাইম, রাকিবুল হাসান নিয়ামত, আবু আবদুল্লাহ ওরফে রায়হান, সাইয়েদ মারুফ বিল্লাহ ওরফে মহিবুল্লাহ, মারুফ মল্লিক ও প্রিন্স মোল্লা এখনো গ্রেফতার হয়নি। তাদের বিরুদ্ধে গ্রেফতারি পরোয়ানা জারি করা হয়েছে।তাছাড়া মামলায় গ্রেফতারকৃত ছয় আসামি আল কাইয়ুম ওরফে রাব্বি আকন, রেজোয়ান আলী খান হূদয় ওরফে টিকটক হূদয়, মো. হাসান, রাফিউল ইসলাম রাব্বি, মো. সাগর ও কামরুল হাসান সায়মুনের পক্ষে জামিনের আবেদন করা হয়েছিল। শুনানি শেষে তাদের জামিন আবেদন নামঞ্জুর করা হয়েছে।উল্লেখ্য, গত ২৬ জুন সকালে প্রকাশ্যে বরগুনা সরকারি কলেজ গেটের সামনে রিফাতকে কুপিয়ে আহত করা হয়। গুরুতর আহত অবস্থায় বরিশাল নেওয়ার পর ওইদিন বিকাল সাড়ে ৩টায় রিফাত মারা যান। এ ঘটনায় রিফাতের বাবা আবদুল হালিম দুলাল শরীফ ১২ জনের নাম উল্লেখ করে এবং পাঁচ-ছয় জনকে অজ্ঞাত আসামি করে হত্যা মামলা দায়ের করেন।



73872,89689
একই স্কুলের দুই ছাত্রসহ সড়কে ঝরল সাত প্রাণ
অন্যান্য
প্রকাশ : ১৯ সেপ্টেম্বর ২০১৯, ০০:০০
একই স্কুলের দুই ছাত্রসহ বিভিন্ন স্থানে সড়ক দুর্ঘটনায় সাত জন নিহত হয়েছেন। গতকাল বুধবার এসব দুর্ঘটনা ঘটে। প্রতিনিধি ও সংবাদদাতাদের পাঠানো খবর—করিমগঞ্জ (কিশোরগঞ্জ): করিমগঞ্জ উপজেলার কিরাটন লাকপুর সড়কে গতকাল বুধবার ট্রাক্টর চাপায় রাজন (১২) ও মাহি (১২) নামে দুই স্কুলছাত্র নিহত হয়েছে। গতকাল বাইসাইকেলে বিদ্যালয়ে যাওয়ার সময় বিপরীত দিক থেকে আসা ট্রাক্টরটি তাদেরকে চাপা দিলে তাদের মৃত্যু হয়। রাজন ও মাহি করিমগঞ্জ দেহুন্দা উচ্চবিদ্যালয়ের ষষ্ঠ শ্রেণির ছাত্র। তাদের বাড়ি করিমগঞ্জ উপজেলার কিরাটন ইউনিয়নের ফকিরপাড়া গ্রামে।কালকিনি (মাদারীপুর): মাদারীপুরে দুই মোটরসাইকেলের মুখোমুখি সংঘর্ষে দুই জন নিহত ও একজন আহত হয়েছেন। গতকাল মাদারীপুর-শরীয়তপুর সড়কের খাগদী এলাকায় এ দুর্ঘটনা ঘটে। নিহতরা হলেন, কালকিনি উপজেলার চর ঝাউতলা গ্রামের সাইফুল হাওলাদার (৩০) ও উত্তর রাজদী গ্রামের মানিক বেপারী (২৮)। আহত লিপি সদর হাসপাতালে চিকিত্সাধীন রয়েছেন।পটুয়াখালী: পটুয়াখালী-কুয়াকাটা মহাসড়কের বসাকবাজার এলাকায় গতকাল একটি মোটরসাইকেল নিয়ন্ত্রণ হারিয়ে গাছের সঙ্গে ধাক্কা লেগে দুই জন নিহত হয়েছেন। নিহতরা হলেন, সদর উপজেলার আউলিয়াপুর গ্রামের আবুল কাসেম (৩০) ও গলাচিপা উপজেলার চরবিশ্বাস গ্রামের নাঈম ওরফে বাবু (৩০)।মিঠাপুকুর (রংপুর): মিঠাপুকুরে বাসের ধাক্কায় সুমন (২৫) নামে এক মোটরসাইকেল আরোহীর মৃত্যু হয়েছে। গতকাল রংপুর-ঢাকা মহাসড়কের শঠিবাড়ি এলাকায় এ দুর্ঘটনা ঘটে। সুমন রংপুর নগরীর লালবাগ খামারপাড়া গ্রামের আফজাল হোসেনের ছেলে।  



73873,89690
মির্জা আব্বাসের বাসায় চলছে ছাত্রদলের ভোট গ্রহণ, বিদ্যুৎ বিচ্ছিন্ন
রাজনীতি
প্রকাশ : ১৮ সেপ্টেম্বর ২০১৯, ২২:০৪
অবশেষে নান জল্পনা-কল্পনা শেষে জাতীয়তাবাদী ছাত্রদলের ৬ষ্ঠ কাউন্সিলের ভোটগ্রহণ চলছে বিএনপির স্থায়ী কমিটির সদস্য মির্জা আব্বাসের শাহজাহানপুরের বাড়িতে। বুধবার রাত ৮ টা ৫০ মিনিটে এই ভোটগ্রহণ শুরু হয়। তবে ভোট শুরুর কিছুক্ষণ পরেই সেখানে বিদ্যুৎ সংযোগ বিচ্ছিন্ন করে দেয় বিদ্যুৎ বিভাগ। ফলে ঘুটঘুটে অন্ধকারের মধ্যে তীব্র গরমের মধ্যে কাউন্সিলররা ভোট দেন।নির্বাচন পরিচালনা কমিটির আহ্বায়ক খায়রুল কবির খোকন বলেন, ‘নানা প্রতিবন্ধকতা অতিক্রম করে আমরা গণতান্ত্রিক প্রক্রিয়ায় নেতা নির্বাচনের কাজটি শুরু করেছি। ভোট চলছে। টানা ভোট হবে, কোনও বিরত নেই। ভোটের পর আমরা দ্রুতই গণনার কাজ শুরু করে ফলও ঘোষণা করবো।এদিকে এর আগে বিকালে সংগঠনের নির্দেশনায় ছাত্রদলের কাউন্সিলররা ঢাকাসহ সারা দেশে থেকে নয়াপল্টনে জড়ো হন। পরে সন্ধ্যায় কাউন্সিলর ও প্রার্থীদের নিয়ে বৈঠকে বসেন কাউন্সিলের দায়িত্বপ্রাপ্ত নেতারা। স্কাইপের মাধ্যমে বৈঠকে অংশ নেন ছাত্রদলের অভিভাবক বিএনপির ভারপ্রাপ্ত চেয়ারম্যান তারেক রহমান। তবে দেশের প্রত্যন্ত অঞ্চল থেকে সব কাউন্সিলর ঢাকায় আসতে পারেনি বলে জানা গেছে। এবারের কাউন্সিলে ছাত্রদলের সভাপতি ও সাধারণ সম্পাদক পদে মোট প্রার্থী ২৮ জন। এর মধ্যে সভাপতি পদে ৯ জন এবং সাধারণ সম্পাদক ১৯ জন।ছাত্রদলের কাউন্সিলে সভাপতি পদের প্রার্থীরা হলেন- কাজী রওনকুল ইসলাম শ্রাবণ, হাফিজুর রহমান, রিয়াদ মো. তানভীর রেজা রুবেল, মো. এরশাদ খান, মো. ফজলুর রহমান খোকন, এসএম সাজিদ হাসান বাবু, এবিএম মাহমুদ আলম সরদার, মাহমুদুল হাসান বাপ্পি,ও মোহাম্মদ মামুন বিল্লাহ।সাধারণ সম্পাদক পদে- মো. আমিনুর রহমান আমিন, শাহ নাওয়াজ, জাকিরুল ইসলাম জাকির, মোহাম্মদ কারিমুল হাই (নাঈম), মাজেদুল ইসলাম রুমন, ডালিয়া রহমান, শেখ আবু তাহের, সাদিকুর রহমান, কেএম সাখাওয়াত হোসাইন, সিরাজুল ইসলাম, মো. ইকবাল হোসেন শ্যামল, মো. জুয়েল হাওলাদার (সাইফ মাহমুদ জুয়েল), মো. হাসান (তানজিল হাসান), মুন্সি আনিসুর রহমান, মো. মিজানুর রহমান শরিফ, শেখমো. মশিউর রহমান রনি, মোস্তাফিজুর রহমান, সোহেল রানা ও কাজী মাজহারুল ইসলাম।ইত্তেফাক/জেডএইচ



73874,89691
জিম্বাবুয়েকে হারিয়ে ফাইনালে বাংলাদেশ
খেলা
প্রকাশ : ১৮ সেপ্টেম্বর ২০১৯, ২২:১২
জিম্বাবুয়েকে সহজে হারিয়ে ত্রিদেশীয় টি-টোয়েন্টি সিরিজের ফাইনালে উঠেছে বাংলাদেশ। নিজেদের তৃতীয় ম্যাচে টাইগাররা জিতেছে ৩৯ রানে। এর আগে বুধবার চট্টগ্রাম জহুর আহমেদ চৌধুরী স্টেডিয়ামে টস হেরে ব্যাটিংয়ে নেমে ভালো সূচনা করে বাংলাদেশ।মাহমুদউল্লাহ রিয়াদের অসাধারণ ব্যাটিংয়ে ৭ উইকেটে ১৭৫ রানের চ্যালেঞ্জিং স্কোর গড়ে সাকিবের দল। ফলে ১৭৬ রানের টার্গেট তাড়া করতে নেমে অভিষিক্ত আমিনুলের লেগ স্পিন আর শফিউলের গতির মুখে পড়ে ১৩৬ রানেই অলআউট জিম্বাবুয়ে।বাংলাদেশের হয়ে ১টি করে উইকেট নিয়েছেন সাকিব ও সাইফুদ্দিন। ৩টি উইকেট নিয়েছেন শফিউল। আর মুস্তাফিজ শিকার করেছেন ২ উইকেট। আমিনুল নিয়েছেন ২ উইকেট। সিরিজের ৩ ম্যাচ খেলে ২ জয় পেয়েছে বাংলাদেশ। আর টুর্নামেন্টে ৩ ম্যাচ হেরে বাদ পড়ল জিম্বাবুয়ে।ইত্তেফাক/জেডএইচ



73875,89692
শিবালয়ে শিক্ষকের বেত্রাঘাতে ৪র্থ শ্রেণির ছাত্র আহত হওয়ার অভিযোগ
সারাদেশ
প্রকাশ : ১৮ সেপ্টেম্বর ২০১৯, ২৩:০৮
শিবালয় উপজেলার শাকরাইল মোকসেদ আলী একাডেমির খণ্ডকালীন শিক্ষক হাকিম উদ্দিনের বেত্রাঘাতে গুরুতর আহত হয়েছে চতুর্থ শ্রেণির শিক্ষার্থী প্রতাপ সাহা। এ নিয়ে উপজেলা মাধ্যমিক শিক্ষা অফিসারের নিকট  বুধবার লিখিত অভিযোগ করেছে আহত শিক্ষার্থীর বাবা প্রবীর সাহা।জানা গেছে, উক্ত বিদ্যালয়ে গত ১৫ সেপ্টেম্বর অনুষ্ঠিত গণিত বিষয়ে ক্লাশ পরীক্ষায় প্রতাপ ভুল উত্তর লেখায় শিক্ষক হাকিম উদ্দিন ক্ষিপ্ত হয়ে তাকে প্রহার করে। এ ঘটনায় সহপাঠি ও অন্যদের মাঝে ক্ষোভের সৃষ্টি হয়। এ ঘটনায় আতঙ্কিত হয়ে প্রতাপের গায়ে জ্বর আসে। তাকে উপজেলা স্বাস্থ্য কমপ্লেক্সে চিকিৎসা দেয়া হয়। বিষয়টি বিদ্যালয়ের প্রধান শিক্ষক ও সভাপতিকে অবহিত করলেও তারা কোন ব্যবস্থা নেওয়া হয়নি বলে অভিযোগ প্রবীর সাহা।আরও পড়ুন: মাদারীপুরে সড়ক দুর্ঘটনায় ২ মোটরসাইকেল আরোহী নিহতএ ব্যাপারে উপজেলা মাধ্যমিক শিক্ষা অফিসার গোলাম ফারুক জানান, অভিযোগের ভিত্তিতে প্রয়োজনীয় ব্যবস্থা গ্রহণ করা হবে।ইত্তেফাক/এমআরএম    



73876,89693
জাতিসংঘ সাধারণ পরিষদের অধিবেশনে যোগ দিতে শুক্রবার নিউইয়র্ক যাচ্ছেন প্রধানমন্ত্রী
জাতীয়
প্রকাশ : ১৮ সেপ্টেম্বর ২০১৯, ২৩:৫৫
প্রধানমন্ত্রী শেখ হাসিনা জাতিসংঘ সাধারণ পরিষদের (ইউএনজিএ) ৭৪তম অধিবেশনে যোগ দিতে যুক্তরাষ্ট্রে আটদিনের সরকারি সফরে শুক্রবার নিউইয়র্কের উদ্দেশে ঢাকা ত্যাগ করবেন। প্রধানমন্ত্রী ২৭ সেপ্টেম্বর ইউএনজিএ ৭৪তম বার্ষিক অধিবেশনে ভাষণ দেবেন।প্রধানমন্ত্রীর সঙ্গে ২৪ সেপ্টেম্বর ভারতের প্রধানমন্ত্রী নরেন্দ্র মোদীর দ্বিপাক্ষিক বৈঠক অনুষ্ঠিত হবে এবং ২৮ সেপ্টেম্বর তিনি জাতিসংঘ মহাসচিব আন্তোনিও গুতেরেসের সঙ্গে বৈঠক করবেন। বাসসবিমান বাংলাদেশ এয়ারলাইন্সের একটি ভিভিআইপি ফ্লাইট প্রধানমন্ত্রী এবং তার সফরসঙ্গীদের নিয়ে শুক্রবার বিকালে আবুধাবীর উদ্দেশে হযরত শাহ জালাল আন্তর্জাতিক বিমান বন্দর ত্যাগ করবে। ফ্লাইটটি আবুধাবীতে সন্ধ্যা ৬টা ৩০ মিনিটে (স্থানীয় সময়) আবুধাবী আন্তর্জাতিক বিমান বন্দরে অবতরণ করবে।আরও পড়ুন: জিম্বাবুয়েকে উড়িয়ে ফাইনালে বাংলাদেশসংযুক্ত আরব আমিরাতের রাজধানী আবুধাবীতে একদিনের যাত্রাবিরতির পরে ২২ সেপ্টেম্বর সকাল সাড়ে দশটায় (স্থানীয় সময়) ইত্তেহাদ এয়ার ওয়েজের একটি ফ্লাইটে নিউইয়র্কের পথে যাত্রা করবেন। একইদিনে প্রধানমন্ত্রী বিকাল ৪টা ২৫ মিনিটে (স্থানীয় সময়) নিউইয়র্কে জন এফ কেনেডি আন্তর্জাতিক বিমান বন্দরে পৌঁছবেন।বিমান বন্দরে যুক্তরাষ্ট্রে নিযুক্ত বাংলাদেশের রাষ্ট্রদূত মোহাম্মদ জিয়াউদ্দিন এবং জাতিসংঘে বাংলাদেশের রাষ্ট্রদূত ও স্থায়ী প্রতিনিধি মাসুদ বিন মোমেন প্রধানমন্ত্রীকে স্বাগত জানাবেন।২৩ সেপ্টেম্বর প্রধানমন্ত্রী শেখ হাসিনা স্পেনের প্রধানমন্ত্রী পেদ্রো সানচেজের সঙ্গে কো-চেয়ার হিসেবে জাতিসংঘ ইকোনমিক অ্যান্ড সোসাল কাউন্সিলে ( ইসিওএসওসি) একই সঙ্গে ইউনিভার্সাল হেলথ কভারেজ বিষয়ে উচ্চ পর্যায়ের বহুপাক্ষিক প্যানেল বৈঠক পরিচালনা করবেন।
এছাড়া প্রধানমন্ত্রী অছি পরিষদে ইউনিভার্সাল হেলথ কভারেজ বিষয়ে উচ্চ পর্যয়ের বৈঠকের পূর্ণাঙ্গ অধিবেশনে বাংলাদেশের অবস্থান তুলে ধরবেন বলে আশা করা হচ্ছে।প্রধানমন্ত্রী জাতিসংঘ সাধারণ পরিষদ হলে ক্লাইমেট এ্যাকশন সামিটে বক্তব্য রাখবেন এবং “রিকগনাইজিং পলিটিক্যাল লিডারশিপ ফর ইম্যুনাইজেশন ইন বাংলাদেশ” বিষয়ক অনুষ্ঠানে যোগ দেবেন।২৪ সেপ্টেম্বর বাংলাদেশ প্রধানমন্ত্রী লোটে নিউইয়র্ক প্যালেস হোটেলের কেনেডি রুমে ভারতের প্রধানমন্ত্রী নরেন্দ্র মোদির সাথে দ্বিপক্ষীয় বৈঠক করবেন।
শেখ হাসিনা জাতিসংঘ সদরদপ্তর (ইউএনএইচকিউ) বুথে জাতিসংঘ মহাসচিবের স্পেশাল এডভোকেট ফর ইনক্লুসিভ ফিন্যান্স ফর ডেভেলপমেন্ট কুইন মেক্সিমার সাথে বৈঠক করবেন।তিনি ইউএনএইচকিউ’র কনফারেন্স রুম ৭ এ গ্লোবাল কমিশন অন অ্যাডাপ্টেশন আয়োজিত একটি অনুষ্ঠানে অংশ নেবেন। তিনি নর্থ ডেলিগেট’স লাউঞ্জে জাতিসংঘ মহাসচিব আয়োজিত স্টেট লাঞ্চনেরও অংশ নেবেন।তিনি ইউএনএইচকি এ কনফারেন্স রুম ১১ তে বাংলাদেশের স্থায়ী মিশন ও ওআইসি সচিবালয় আয়োজিত মিয়ানামারে রোহিঙ্গা সংখ্যালঘুদের অবস্থার ওপর একটি উচ্চ পর্যায়ের বৈঠকেও যোগ দিবেন।শেখ হাসিনা ইউএনএইচকিউ এর ইসিওএসওসি চেম্বারে ‘লিডারশিপ ম্যাটার্স-রিলেভ্যান্স অব মহাত্মা গান্ধী ইন দ্য কন্টেম্পোরারি ওয়ার্ল্ড’ শীর্ষক এক অনুষ্ঠানে যোগ দেবেন। এছাড়াও তিনি লোটে নিউইয়র্ক প্যালেস হোটেলে মার্কিন প্রেসিডেন্ট ডোনাল্ড ট্রাম্প আয়োজিত একটি অভ্যর্থনা অনুষ্ঠানে যোগ দেবেন।২৫ সেপ্টেম্বর, ট্রাস্টিশিপ কাউন্সিলে টেকসই উন্নয়নের (এসডিজি সম্মেলন) উপর উচ্চ পর্যায়ের রাজনৈতিক ফোরামে ‘লোকালাইজিং দ্য এসডিজিস’ এ প্রধানমন্ত্রী কো-মডারেটরের দায়িত্ব পালন করবেন।বাংলাদেশ প্রধনামন্ত্রী কাউন্সিল অন ফরেন রিলেশনস এ ‘এ কনভারসেশন উইথ অনারেবল প্রাইম মিনিস্টার শেখ হাসিনা’ শীর্ষ একটি অনুষ্ঠানেও অংশ নেবেন।একই দিনে লোটে নিউইয়র্ক প্যালেস হোটেলে বাইলেটারেল মিটিং রুমে তিনি অস্ট্রেলিয়ার সাবেক প্রধানমন্ত্রী এবং সকলের জন্য স্যানিটেশন ও পানির সভাপতি কেভিন রাডের সঙ্গে বৈঠক করবেন। এছাড়াও তিনি বাংলাদেশ হাউসে একটি নৈশভোজে অংশ গ্রহণ করবেন।২৬ সেপ্টেম্বর লোটে নিউইয়র্ক প্যালেস হোটেলের বাইটারেল মিটিং রুমে বাংলাদেশ প্রধানমন্ত্রী ইক্সোনমোবাইল এলএনজি মার্কেট ডেভেলপমেন্ট ইনক এর চেয়ারম্যান এলেক্স ভি. ভলকোভ, ইউনেস্কোর সাবেক মহাপরিচালক ইরিনা বোকোভা, বিল অ্যান্ড মেলিন্ডা গেটস ফাউন্ডেশনের কো- চেয়ার বিল গেটস এবং আইসিসি প্রোসিকিউটর ফাতোউ বেনসোউদার সাথে বৈঠক করবেন।শেখ হাসিনা একই দিনে লোটে নিউইয়র্ক প্যালেসের হোলমেসে ইউএস চেম্বার অব কমার্স আয়োজিত মধ্যাহ্ন ভোজে অংশ নেবেন।এছাড়াও তিনি ইউনিসেফ হাউসের লাবৌউইসে হলে ইউনিসেফ আয়োজিত ‘এক ইভেনিং উইথ প্রাইম মিনিস্টার শেখ হাসিনা’ অনুষ্ঠানে অংশ নেবেন।২৭ সেপ্টেম্বর, ইউএনএইচকিউ এর কনফারেন্স রুম ১ এ শেখ হাসিনা বাংলাদেশের স্থায়ী মিশন আয়োজিত ‘সাইটেইনেবেল ইউনিভার্সেল হেল্থ কভারেজ : কমপ্রেভেনসিভ প্রাইমারি কেয়ার ইনক্লুসিভ অব মেন্টাল হেল্থ অ্যান্ড ডিজেবিলিটিজ’ শীর্ষক একটি উচ্চ পর্যায়ের অনুষ্ঠানে যোগ দেবেন। বাংলাদেশ প্রধানমন্ত্রী একই দিন জাতিসংঘ সাধারণ সম্মেলনের ৭৪তম বার্ষিক সাধারণ বিতর্কে বক্তৃতা দিবেন।২৮ সেপ্টেম্বর, শেখ হাসিনা নিউইয়র্কে বাংলাদেশের স্থায়ী মিশনে প্রেস ব্রিফিং করবেন এবং এছাড়াও তিনি নিউইয়র্কের হোটেল ম্যারিয়ট মারকুইসে বাংলাদেশী কমিউনিটি আয়োজিত একটি অভ্যর্থনা অনুষ্ঠানে যোগ দেবেন।জাতিসংঘ সচিবালয়ে বাংলাদেশ প্রধানমন্ত্রী শেখ হাসিনা জাতিসংঘ মহাসচিব এন্তোনিও গুতেরেসের সাথে দ্বিপক্ষীয় বৈঠকে বসবেন।
এছাড়াও প্রধানমন্ত্রী ভয়েস অব আমেরিকা, ওয়াশিংটন পোস্ট ও ওয়াল স্ট্রিট জার্নালসহ আন্তর্জাতিক সুপরিচিত গণমাধ্যমকে সাক্ষাৎকার দেবেন।২৯ সেপ্টেম্বর স্থানীয় সময় রাত ৯টায় বাংলাদেশ প্রধানমন্ত্রী ইতিহাদ এয়ারওয়েজের একটি ফ্লাইটে করে নিউইয়র্ক থেকে ঢাকার উদ্দেশ্যে রওয়ানা দেবেন। তিনি আবুধাবি হয়ে ঢাকায় পৌঁছাবেন।৩০ সেপ্টেম্বর স্থানীয় সময় রাত ৮টায় শেখ হাসিনা আবুধাবি আন্তর্জাতিক বিমানবন্দরে অবতরণ করবেন।প্রধানমন্ত্রী আবুধাবি আন্তর্জাতিক বিমানবন্দর থেকে স্থানীয় সময় রাত ১০টা ৪৫ মিনিটে বিমান বাংলাদেশ এয়ারলাইন্সের একটি ভিভিআইপি বিমানযোগে ঢাকার উদ্দেশে রওয়ানা দেবেন। ১ অক্টোবর ভোরে ফ্লাইটটি হযরত শাহজালাল আন্তর্জাতিক বিমানবন্দরে অবতরণ করবে।ইত্তেফাক/এমআরএম



73877,89694
ভয়াবহ যানজটে নাকাল মানিকগঞ্জ পৌরবাসী
অন্যান্য
প্রকাশ : ১৯ সেপ্টেম্বর ২০১৯, ০০:০০
ভয়াবহ যানজটে নাকাল মানিকগঞ্জ পৌরসভার বাসিন্দারা। বিল্ডিং কোড না মেনে অপরিকল্পিত নগরায়ণ, যত্রতত্র গাড়ি পার্কিং, লাইসেন্সবিহীন হ্যালোবাইকের আধিপত্যসহ নানাবিধ কারণে মানিকগঞ্জ শহরে দিন দিন যানজট বাড়ছে।শহরের একটি মাত্র প্রধান সড়ক, যা শহীদ রফিক সড়ক নামে পরিচিত। এ রাস্তার দুই পাশে গড়ে ওঠা বেশিরভাগ ভবনের প্রাথমিকভাবে পৌরসভার অনুমোদন থাকলেও তারা পরে বিল্ডিং কোড না মেনেই বহুতল ভবন নির্মাণ করছেন। ফলে বহুতল ভবনে থাকা মার্কেট, অফিস ও অ্যাপার্টমেন্টের সমস্ত গাড়ির পার্কিংয়ের জন্য রয়েছে মাত্র ১৮ ফুট রাস্তা। ফলে রাস্তার একটি অংশ চলে গেছে বহুতল ভবনের গাড়ি পার্কিংয়ে।মানিকগঞ্জ পৌরসভায় মাত্র ৫ শতাধিক লাইসেন্সকৃত হ্যালোবাইক থাকলেও অদৃশ্য কারণে চলছে প্রায় ২ হাজারের ওপরে। তাদের যত্রতত্র পার্কিং নগরীর যানজটকে আরো এক ধাপ এগিয়ে নিয়ে গেছে। শহরের প্রবেশদ্বারে মানিকগঞ্জ বাসস্ট্যান্ড এলাকায় সওজের সড়কের ওপর ছড়িয়ে ছিটিয়ে থাকে বিভিন্ন পরিবহনের ছোটো-বড়ো গাড়ি। অবৈধভাবে যত্রতত্র পার্ক করে রাখা এসব গাড়িতে যাত্রী ওঠানো-নামানো হচ্ছে। এতে যানজট আরো বেড়ে যাচ্ছে। দুর্ঘটনায় যাত্রীদের হতাহত হওয়ার ঝুঁকি তো রয়েছেই। রাস্তার ধারের ফুটপাত চলে গেছে ভ্রাম্যমাণ দোকানদারদের দখলে। এতে করে পথচারীদের হাঁটার জায়গা সংকীর্ণ হয়ে পড়ায় তারা রাস্তায় চলাচল করতে বাধ্য হচ্ছে। আর তা যানজট বৃদ্ধিতে আরো অবদান রাখছে।এলাকাবাসীর অনেকেই মনে করেন, পৌর কর্তৃপক্ষের উচিত নতুন ভবন নির্মাণের অনুমোদন প্রদানের ক্ষেত্রে কঠোর তদারকি নিশ্চিত করা এবং শহরের হ্যালোবাইকের সংখ্যা নিয়ন্ত্রণে নিয়ে আসা। তবেই শহরকে সুন্দর পরিবেশ ফিরিয়ে দেওয়া সম্ভব হবে।ট্রাফিক পরিদর্শক (প্রশাসন) আম্বিয়া খান জানান, ‘আমরা শহরে যানজট নিয়ন্ত্রণে প্রতিনিয়ত কাজ করে যাচ্ছি। জনগণ সচেতন না হলে আমাদের একার পক্ষে যানজট নিয়ন্ত্রণ করা সম্ভব নয়।’ এ বিষয়ে পৌর মেয়র গাজী কামরুল হুদা সেলিমের বক্তব্য জানতে একাধিকবার মোবাইল ফোনে তার সঙ্গে যোগাযোগের চেষ্টা করা হলেও তাকে পাওয়া যায়নি। 



73878,89695
ঢাকা রেঞ্জে শ্রেষ্ঠ পুলিশ পরিদর্শক নজরুল
অন্যান্য
প্রকাশ : ১৯ সেপ্টেম্বর ২০১৯, ০০:০০
শিবালয় (মানিকগঞ্জ) : ঢাকা রেঞ্জে শ্রেষ্ঠ পুলিশ পরিদর্শক মনোনীত হয়েছেন শিবালয় থানার ওসি (তদন্ত) মো. নজরুল ইসলাম। গত সোমবার রেঞ্জ কার্যালয়ে আয়োজিত এক সভায় ডিআইজি মো. হাবিবুর রহমানের নিকট থেকে শ্রেষ্ঠত্বের সনদ, ক্রেস্ট ও নগদ অর্থ গ্রহণ করেন নজরুল ইসলাম। সভায় রেঞ্জের অতিরিক্ত ডিআইজি সালেহ্ মো. তানভির, আসাদুজ্জামান আসাদ, মানিকগঞ্জ পুলিশ সুপার রিফাত রহমান শামীমসহ রেঞ্জের সকল পুলিশ সুপার উপস্থিত ছিলেন        —ইত্তেফাক



73879,89696
সিদ্ধিরগঞ্জে এক দিনে ৯টি অবৈধ গ্যাস সংযোগ
অন্যান্য
প্রকাশ : ১৯ সেপ্টেম্বর ২০১৯, ০০:০০
সিদ্ধিরগঞ্জে তিতাসের আবাসিক গ্যাসের পাইপ থেকে অবৈধভাবে এক দিনে ৯টি সংযোগ নিয়েছে স্থানীয়রা। ঘটনাটি ঘটেছে সিদ্ধিরগঞ্জের নিমাইকাশারী বদরুন্নেছা স্কুলসংলগ্ন নির্মাণাধীন সড়ক এলাকায়। নারায়ণগঞ্জ সিটি করপোরেশন ঐ সড়কে আরসিসি ড্রেন ও সড়ক নির্মাণের কাজ শুরু করলে স্থানীয়রা অবৈধভাবে এসব সংযোগ নিয়েছে। এ বিষয়ে তিতাস কর্তৃপক্ষ ও সিদ্ধিরগঞ্জ থানা পুলিশকে জানালেও গত এক সপ্তাহেও কার্যকর পদক্ষেপ নেয়নি সংশ্লিষ্টরা।জানা যায়, নারায়ণগঞ্জ সিটি করপোরেশন সিদ্ধিরগঞ্জের নিমাইকাশারী এলাকায় বদরুন্নেছা স্কুলসংলগ্ন সড়কটিতে আরসিসি ড্রেন ও রাস্তা নির্মাণের উদ্যোগ নেয়। গত বৃহস্পতিবার ড্রেন নির্মাণের জন্য মাটি খুঁড়তে শুরু করলে ঐ সড়ক দিয়ে যাওয়া গ্যাস পাইপ থেকে অবৈধভাবে ৯টি সংযোগ নেয় সড়কের দুই পাশের বাসিন্দারা। সড়কটি পাকা হয়ে গেলে সংযোগ নিতে পারবে না এমন অজুহাতে কর্তৃপক্ষের কোনো প্রকার অনুমতি ছাড়াই অবৈধভাবে তারা এসব সংযোগ নিয়েছে বলে জানা গেছে। এ সময় এলাকার কেউ কেউ তাদের বাধা দিলে তারা হুমকি দেয়। স্থানীয় সাংবাদিক ও সিদ্ধিরগঞ্জ প্রেসক্লাবের সেক্রেটারী এ এইচ ইমরান এ বিষয়ে একটি লিখিত অভিযোগ সিদ্ধিরগঞ্জ থানায় দায়ের করেছেন, পাশাপাশি তিতাস কর্তৃপক্ষকেও বিষয়টি অবহিত করেছেন।থানায় দায়ের করা অভিযোগ থেকে জানা যায়, নিমাইকাশারী এলাকার আবু তাহের, ইউসুফ, আব্দুস সাত্তার, নুরে আলম ওরফে বেকারী আলম, সামছুল আলম, রুবেল ও খলিল ৯টি অবৈধ গ্যাস সংযোগ নিয়েছে। গতকাল বুধবার পর্যন্ত এসব অবৈধ সংযোগের বিষয়ে কোনো পদক্ষেপ নেয়নি কর্তৃপক্ষ। এ ঘটনায় স্থানীয়রা ক্ষোভ প্রকাশ করেছে। সিদ্ধিরগঞ্জ থানার ওসি কামরুল ফারুক জানান, বিষয়টি তিতাস কর্তৃপক্ষকে জানানো হয়েছে। সংযোগ বিচ্ছিন্ন করতে তাদেরকে প্রয়োজনীয় ফোর্স প্রদান করা হবে। 



73880,89697
রূপগঞ্জে ১৪ ডকইয়ার্ডসহ ৩৪টি অবৈধ স্থাপনা উচ্ছেদ, জরিমানা
অন্যান্য
প্রকাশ : ১৯ সেপ্টেম্বর ২০১৯, ০০:০০
রূপগঞ্জ (নারায়ণগঞ্জ) :রূপগঞ্জ উপজেলায় শীতলক্ষ্যা নদীর তীর দখল করে গড়ে ওঠা অবৈধ স্থাপনা উচ্ছেদে গতকাল বুধবার দ্বিতীয় দিনের মতো অভিযান চালিয়েছে বিআইডব্লিউটিএ কর্তৃপক্ষ। বুধবার সকাল ১০টা থেকে বেলা ৩টা পর্যন্ত উপজেলার মুড়াপাড়া, পূর্বগাঁও, ডাক্তারখালী, ইছাখালি এলাকায় এ উচ্ছেদ অভিযান পরিচালনা করা হয়। এ সময় নদীর তীর দখল ও ভরাট করে গড়ে ওঠা প্রাণ আরএফএল গ্রুপের একটি কারখানার অবৈধ স্থাপনা, ১৪টি জাহাজ নির্মাণ শিল্পপ্রতিষ্ঠান ডকইয়ার্ডের জাহাজের আংশিক অংশ, করিম কংক্রিট টাইলস ফ্যাক্টরিসহ ৩৪টি স্থাপনা গুঁড়িয়ে দেওয়া হয়। পাশাপাশি নদী দখল ও ভরাট করে ব্যবসা পরিচালনার অভিযোগে সামাদ ডকইয়ার্ড নামে একটি জাহাজ নির্মাণ প্রতিষ্ঠানকে ১ লাখ টাকা জরিমানা করা হয়। নির্বাহী ম্যাজিস্ট্রেট মোস্তাফিজুর রহমানের নেতৃত্বে ভ্রাম্যমাণ আদালত এ উচ্ছেদ অভিযান চালায়। এ সময় উপস্থিত ছিলেন বিআইডব্লিউটিএর অতিরিক্ত পরিচালক রফিকুল ইসলাম, নারায়ণগঞ্জ নদীবন্দরের যুগ্মপরিচালক শেখ মাসুদ কামাল, উপপরিচালক শহীদুল্লাহ ও সহকারী পরিচালক এহতেশামুল পারভেজসহ অন্য কর্মকর্তারা। বিআইডব্লিউটিএর নির্বাহী ম্যাজিস্ট্রেট মোস্তাফিজুর রহমান জানান, প্রাণ আরএফএল গ্রুপের একটি কারখানার অবৈধ স্থাপনা, তানহা ডকইয়ার্ড, মাসটাং ডকইয়ার্ড, মালেক ডকইয়ার্ড, আলম ডকইয়ার্ড, জাকের ডকইয়ার্ড, শাহজাহান ডকইয়ার্ডসহ ১৪টি ডকইয়ার্ডের জাহাজের বর্ধিত অংশ, দুইটি টাইলস কারখানার বর্ধিত অংশ, পাঁচটি দেয়াল, ছয়টি টিন ও বাশের ব্যারিকেড, একটি বাশের জেটি, একটি ড্রেজার পাইপসহ সর্বমোট ৩৪টি স্থাপনা উচ্ছেদ করা হয়েছে। উচ্চ আদালতের নির্দেশে এ উচ্ছেদ অভিযান চালানো হচ্ছে। নদী অবৈধ দখলমুক্ত না হওয়া পর্যন্ত উচ্ছেদ অভিযান অব্যাহত থাকবে। নদী দখলদারদের কাউকে ছাড় দেওয়া হবে না             —ইত্তেফাক



73881,89698
নারায়ণগঞ্জ শহরেও বাড়ছে কিশোর গ্যাংয়ের দৌরাত্ম্য
অন্যান্য
প্রকাশ : ১৯ সেপ্টেম্বর ২০১৯, ০০:০০
রাজধানী ঢাকাসহ দেশের বিভিন্ন অঞ্চলের মতো নারায়ণগঞ্জ শহরেও কিশোর গ্যাংয়ের দৌরাত্ম্য দিন দিন বেড়েই চলেছে। বিশেষ করে শহরের দেওভোগ এলাকায় কিশোর গ্যাংয়ের তাণ্ডবে অতিষ্ঠ এলাকাবাসী। জানা গেছে, এসব কিশোর গ্যাং তৈরির নেপথ্যে কাজ করছে কতিপয় রাজনৈতিক নেতা। এসব প্রভাবশালী নেতার কারণেই কিশোর গ্যাং দমনে আইনশৃঙ্খলা বাহিনীর কার্যক্রম এগোচ্ছে না। প্রভাবশালীদের ইন্ধনেই কিশোর গ্যাংগুলো শহরময় দাবড়িয়ে বেড়াচ্ছে। তবে এদের মূল আস্তানা হলো দেওভোগ এলাকা। এখানে এরা ফ্রি স্টাইলে চলাফেরা করে থাকে। প্রতিদিন স্কুলগামী মেয়েদের উত্ত্যক্ত করা, অলিতে গলিতে আড্ডা দেওয়া আর মাদক সেবন, বিক্রি করাসহ নানা ধরনের অপকর্ম করে থাকে তারা। এসব কিশোর গ্যাংয়ের সদস্যদের ভয়ে কেউ সচরাচর মুখ খোলে না। এমন কি পুলিশকেও জানানো হয় না।স্থানীয়রা জানান, দেওভোগের চেয়ারম্যান বাড়ি এলাকাটি সদর ও ফতুল্লা মডেল থানা এলাকার মাঝামাঝি। কোনো অপরাধী ধরা পড়লেও দুই থানার মধ্যে কে ব্যবস্থা নেবে সে ব্যাপারে সিদ্ধান্ত নিতে দেরি হয়। আর এ সুযোগটি কাজে লাগাচ্ছে অপরাধীরা। সম্প্রতি শহরের দেওভোগ এলাকায় উঠতি বয়সি ছেলেদের নষ্ট করতে কয়েকটি বাড়িতে অসামাজিক কাজ চালুর অভিযোগ উঠেছে। কয়েকটি বাড়িকে ঘিরে দেওভোগ ও আশেপাশের এলাকায় বিস্তৃত হয়েছে মাদক ব্যবসাসহ কিশোর গ্যাংদের অপরাধমূলক কর্মকাণ্ড। কিশোরদের মাদকব্যবসায়ে যুক্ত করতে মাদক ব্যবসায়ীরা নানা অভিনব উপায় বের করেছে।  দেওভোগ এলাকার স্থানীয় বাসিন্দারা জানান, দেওভোগ এলাকার চেয়ারম্যান বাড়ি এলাকার কয়েকটি বাড়িতে মাদকব্যবসাসহ অসামাজিক কার্যকলাপের জমজমাট আসর বসে। সুমন খন্দকার-রুমা দম্পতি নিজেদের বাড়িতে মাদকের আস্তানা গড়ে তুলেছে। সুমন খন্দকার মাদক বিক্রি করতে গিয়ে এর আগে বেশ কয়েকবার ধরা পড়েছে। সুমনের অবর্তমানে মাদকের ব্যবসা চালায় তার স্ত্রী রুমা।স্থানীয়রা জানিয়েছে. প্রতিদিনই এই বাড়িসহ আশেপাশের আরো কয়েকটি বাড়িতে মাদকের হাট বসে। পুরো এলাকায় অপরিচিত লোকের আনাগোনা বেড়ে যায়। অভিযোগ রয়েছে, হিজড়াদের মাধ্যমেও মাদক ব্যবসা পরিচালনা করা হচ্ছে। কেউ প্রতিবাদ করলে কিশোর গ্যাংয়ের মাধ্যমে মারধর ও প্রাণনাশের হুমকি দেওয়া হচ্ছে। এ বিষয়ে গণমাধ্যমেও সংবাদ প্রকাশিত হয়। চলতি মাসের ৪ সেপ্টেম্বর ঐ এলাকা থেকে দেশীয় অস্ত্রসহ তিন তরুণকে আটক করে সদর মডেল থানাপুলিশ। ঐদিন রাতে নগরীর দেওভোগ চেয়ারম্যান বাড়ি বাইতুল জামে মসজিদের পেছনের মাঠ থেকে তাদের আটক করা হয়।আটকরা হলো, দেওভোগের বাচ্চুর ছেলে শিপন (১৬), শাহজাহানের ছেলে সুমন (১৭) ও আহসান মিয়ার ছেলে আসিফ হাসান (১৭)। চলতি মাসের ৬ সেপ্টেম্বর পশ্চিম দেওভোগ আদর্শনগর এলাকায় একটি কিশোর গ্যাং মধ্যরাতে শাকিল নামে এক সিমেন্ট ব্যবসায়ীকে কুপিয়ে জখম করে। এছাড়া ঐ এলাকায় প্রায়ই বিভিন্ন স্থানে লুটপাট চালায় ও অস্ত্রের মহড়া দেয় কিশোর গ্যাংয়ের সদস্যরা। তাদের হামলায় আহত সিমেন্ট ব্যবসায়ী শাকিল ঐ এলাকার আব্দুল হালিম শেখের ছেলে। তিনি ফতুল্লা মডেল থানায় লিখিত অভিযোগ দায়ের করেছেন।কিশোর গ্যাং দমনে অতিদ্রুত দেওভোগ এলাকায় পুলিশের অভিযান পরিচালনার দাবি করেছেন এলাকার লোকজন। এলাকার মুরুব্বিদের সাথে আলাপ-আলোচনা করে অভিযোগ ওঠা বাড়িগুলোতে যাতে প্রশাসন অভিযান পরিচালনা করে—এ দাবি জানিয়েছেন তারা।



73882,89699
দোহারে ইজিবাইক চালককে কুপিয়ে জখম
অন্যান্য
প্রকাশ : ১৯ সেপ্টেম্বর ২০১৯, ০০:০০
ঢাকার দোহার উপজেলায় শারজাহান (৪০) নামে এক ইজিবাইক চালককে কুপিয়ে জখম করেছে দুর্বৃত্তরা। মঙ্গলবার দিবাগত রাত ১টার দিকে উপজেলার কুসুমহাটি ইউনিয়নের চরকুশাই কালভার্টের কাছে এ ঘটনা ঘটে। হাসপাতাল সূত্রে জানা যায়, আহত শারজাহান চরকুশাই এলাকার মো. আবুলের ছেলে।গাড়ির যাত্রী রাকিব ও সোহাগ জানান, জরুরি কাজ শেষে মঙ্গলবার রাত ১টার দিকে তারা ইজিবাইকযোগে যাচ্ছিলেন। চরকুশাই কালভার্টের কাছে আসা মাত্র একদল দুর্বৃত্ত কলাগাছ ফেলে রাস্তায় প্রতিবন্ধকতা সৃষ্টি করে এবং ইজিবাইক লক্ষ্য করে পাথর ছুড়তে থাকে। হঠাত্ কয়েকজন এসে ধারালো অস্ত্র দিয়ে চালককে কুপিয়ে জখম করে। যাবার সময় দুর্বৃত্তরা যাত্রীদের মোবাইলফোন ও মানিব্যাগ নিয়ে যায়। গুরুতর আহত চালককে উপজেলা স্বাস্থ্য কমপ্লেক্সে ভর্তি করা হলে তার অবস্থার অবনতি হওয়ায় উন্নত চিকিত্সার জন্য তাকে ঢাকা মেডিক্যাল কলেজ হাসপাতালে পাঠানো হয়।মাহমুদপুর পুলিশ ফাঁড়ির ইনচার্জ এসআই মোজাম্মেল বলেন, পুলিশ রাতেই ঘটনাস্থল পরিদর্শন করেছে। আমরা বিষয়টি তদন্ত করছি।



73883,89700
স্কুল মাঠ পরিষ্কার করতে গিয়ে শতাধিক শিক্ষার্থী অসুস্থ
অন্যান্য
প্রকাশ : ১৯ সেপ্টেম্বর ২০১৯, ০০:০০
মানিকগঞ্জের সাটুরিয়া উপজেলার দড়গ্রাম বহুমুখী উচ্চ বিদ্যালয়ের মাঠের বহুদিনের বেড়ে ওঠা ঘাস পরিষ্কার করতে গিয়ে  বুধবার স্কুলের শতাধিক ছাত্রছাত্রী গুরুতর অসুস্থ হয়ে পড়ে। অসুস্থ শিক্ষার্থীদের উপজেলা স্বাস্থ্য কমপ্লেক্সে ভর্তি করা হয়েছে।জানা যায়, সকাল ১০টার দিকে স্কুলের ছাত্রছাত্রীদের বিদ্যালয়ের মাঠে থাকা নিলুজি ঘাস তুলে আনার নির্দেশ দেন সহকারী প্রধানশিক্ষক ও ক্রীড়া শিক্ষক। ঘাস পরিষ্কার অভিযান চলার ঘণ্টাখানেকের মধ্যে প্রচণ্ড গরম এবং ঘাসের দুর্গন্ধে ছাত্রছাত্রীরা অসুস্থ হয়ে অচেতন হয়ে পড়ে। স্থানীয়দের সহযোগিতায় তাদের দ্রুত উপজেলা স্বাস্থ্য কমপ্লেক্সে ভর্তি করা হয়। পরে এ ঘটনাকে কেন্দ্র করে স্কুলের শিক্ষার্থী ও অভিভাবকদের মধ্যে ক্ষোভের সৃষ্টি হয়। ঘটনার প্রতিবাদে বিদ্যালয়ের ছাত্রছাত্রী ও অভিভাবকরা স্কুল প্রাঙ্গণে বিক্ষোভ করে। খবর পেয়ে পুলিশ এসে তাদের শান্ত করে।এ বিষয়ে স্কুল পরিচালনা কমিটির সদস্য সানোয়ার হোসেন সেন্টু জানান, ঘটনা সম্পর্কে আমি ফোনের মাধ্যমে অবগত হয়েছি এবং এ ঘটনার সঙ্গে জড়িত শিক্ষকের বিরুদ্ধে আইনগত ব্যবস্থা নিতে ইতিমধ্যে প্রধানশিক্ষককে অবহিত করা হয়েছে।এ ব্যাপারে দড়গ্রাম বহুমুখী উচ্চ বিদ্যালয়ের প্রধানশিক্ষক মো. সিদ্দিকুর রহমান বলেন, সকালে আমি স্কুলের কাজে উপজেলা পরিষদে ছিলাম। ঘটনা জানতে পেরে আমি সঙ্গে সঙ্গে স্কুলে চলে আসি এবং ঘটনার সঙ্গে জড়িত সহকারী প্রধানশিক্ষক ও ক্রীড়া শিক্ষককে জিজ্ঞাসাবাদ করে বিষয়টি স্কুল পরিচালনা কমিটির সভাপতিকে জানাই। এ বিষয়ে উপজেলা মাধ্যমিক শিক্ষা অফিসার মো. মহিউদ্দিন বলেন, বিষয়টি আমাকে অবহিত করা হয়েছে। তদন্ত সাপেক্ষে দ্রুত আইনগত ব্যবস্থা গ্রহণ করা হবে।



73884,89701
সিদ্ধিরগঞ্জে মাদ্রাসাছাত্রের লাশ উদ্ধার, পরিবারের দাবি হত্যা
অন্যান্য
প্রকাশ : ১৯ সেপ্টেম্বর ২০১৯, ০০:০০
সিদ্ধিরগঞ্জে একটি মাদ্রাসার শৌচাগার থেকে আবু তালেব আকাশ (১২) নামে এক ছাত্রের লাশ উদ্ধার করেছে মাদ্রাসা কর্তৃপক্ষ। গত মঙ্গলবার সন্ধ্যায় সিদ্ধিরগঞ্জের আটি হাউজিং এলাকার সুলতানিয়া তাউফিযুল কোরান মাদ্রাসা থেকে লাশটি উদ্ধার করা হয়। পুলিশ বুধবার সকালে লাশ ময়নাতদন্তের জন্য মর্গে পাঠিয়েছে। তবে আকাশের পরিবারের দাবি, ছেলেটিকে হত্যা করা হয়েছে।জানা যায়, রূপগঞ্জের গন্ধবপুর উত্তরপাড়া এলাকার অটোরিকশাচালক জাহাঙ্গীর হোসেনের ছেলে আবু তালেব আড়াই বছর আগে সিদ্ধিরগঞ্জের শিমরাইল এলাকার এই মাদ্রাসায় ভর্তি হয়। মাদ্রাসার প্রধান শিক্ষক মাওলানা নোমান বলেন, ‘মঙ্গলবার আসরের নামাজের পর  আবু তালেব বাথরুমে গিয়ে আর বের হয়নি। পরে অন্য ছাত্ররা বিষয়টি আমাকে জানালে দরজা ভেঙে দেখি বাথরুমের ভেন্টিলেটরের সঙ্গে গলায় গামছা প্যাঁচানো অবস্থায় সে অচেতন হয়ে ঝুলে আছে। পরে তাকে স্থানীয় সুগন্ধা হাসপাতালে নিয়ে গেলে চিকিত্সক তাকে খানপুর ৩০০ শয্যা  হাসপাতালে নিতে বলেন। খানপুর হাসপাতালে নিয়ে গেলে চিকিত্সক তাকে মৃত ঘোষণা করেন।’নিহতের চাচা আলমগীর বলেন, ‘আবু তালেবের আত্মহত্যার কোনো প্রশ্নই ওঠে না। আমার সন্দেহ হচ্ছে, তাকে হত্যা করা হয়েছে। আমি এ ঘটনার সুষুম তদন্তের দাবি জানাই।’সিদ্ধিরগঞ্জ থানার ওসি কামরুল ফারুক জানান, এ ঘটনায় নিহতের বাবা থানায় একটি ইউডি মামলা দায়ের করেছেন। ঘটনাটি হত্যা না আত্মহত্যা, ময়নাতদন্তের রিপোর্ট ছাড়া সে ব্যাপারে নিশ্চিত হওয়া যাবে না।



73885,89702
ডিজিটাল সেবা চালু করছে কোটস
অন্যান্য
প্রকাশ : ১৯ সেপ্টেম্বর ২০১৯, ০০:০০
সুতা উত্পাদনকারী প্রতিষ্ঠান কোটস গ্রাহকদের সুবিধার্থে ডিজিটাল সেবা চালু করছে। এতে প্রতিষ্ঠানটি সমন্বিত প্রযুক্তির মাধ্যমে নতুন একটি ব্র্যান্ডের অধীনে সফটওয়্যার সল্যুশন সম্পর্কিত সব সেবা দিতে পারবে। ফলে গ্রাহকরা একই সঙ্গে পোশাক ও জুতাশিল্পের সেবা পাবেন।আগামী ২৫ থেকে ২৮ সেপ্টেম্বর চীনের সাংহাইয়ের সিসমাতে অনুষ্ঠিতব্য দুটি আন্তর্জাতিক বাণিজ্য অনুষ্ঠানে কোটস ডিজিটাল তার নতুন ব্র্যান্ড প্রদর্শন করবে। কোটস ডিজিটাল কৃত্রিম বুদ্ধিমত্তা (এআই) ও বিগ ডেটার মতো সর্বাধুনিক প্রযুক্তির মাধ্যমে পোশক ও জুতাশিল্পে সফটওয়্যার সল্যুশন সেবা দেবে। কোটস ডিজিটালের নেতৃত্ব দেবেন প্রতিষ্ঠানটির ব্যবস্থাপনা পরিচালক কেইথ ফেনার।—প্রেস বিজ্ঞপ্তি



73886,89703
আড়াইহাজারে ১০ টাকা দরে চাল বিক্রিতে অনিয়ম
অন্যান্য
প্রকাশ : ১৯ সেপ্টেম্বর ২০১৯, ০০:০০
আড়াইহাজারে খাদ্য অধিদপ্তর পরিচালিত হতদরিদ্রদের জন্য বিনামূল্যে খাদ্যশস্য বিতরণ কর্মসূচির চাল বিক্রির সময় অতিরিক্ত টাকা আদায়ের অভিযোগে হাইজাদী ইউনিয়নের ডিলার ইকবাল হোসেনের ডিলারশিপ বাতিলের সুপারিশ  করেছেন উপজেলা নির্বাহী কর্মকর্তা। সেইসঙ্গে তার বিরুদ্ধে আইনগত ব্যবস্থা গ্রহণের প্রক্রিয়া  চলছে।উপজেলা নির্বাহী কর্মকর্তা ও নির্বাহী ম্যাজিস্ট্রেট সোহাগ হোসেন জানান, এই প্রকল্পটির কাজ সোমবার সকাল থেকে চালু হয়েছে। এতে মাথা পিছু ৩০ কেজি চালের মূল্য হিসেবে ৩০০ টাকা নেওয়ার কথা; কিন্তু উক্ত ডিলার ইকবাল হোসেন মাথাপিছু ৩০ কেজি চালের মূল্য ৩২০ টাকা করে নিচ্ছেন। এ সংবাদ পেয়ে উপজেলা নির্বাহী কর্মকর্তা সোহাগ হোসেন সিংহদী বাজারে যান এবং ঘটনার সত্যতা পান। সঙ্গে সঙ্গে তিনি ইকবাল হোসেনের ডিলারশিপ বাতিলের সুপারিশ করেন এবং ১০১ ক্রেতার কাছ থেকে নেওয়া অতিরিক্ত টাকা ফিরিয়ে দেন।উপজেলা নির্বাহী কর্মকর্তা সোহাগ হোসেন আরো জানান, আমরা তার ডিলারশিপ বাতিলের সুপারিশ করছি। ভবিষ্যতে এই ধরনের কাজ করবে না বলে মুচলেকা রেখে ছেড়ে দেওয়া হয়েছে। ডিলার ইকবাল হোসেন সিংহদী গ্রামের আ. রাজ্জাক ভুঁইয়ার ছেলে।র্যাবের হাতে মাদক ব্যবসায়ী গ্রেফতারআড়াইহাজারে র্যাব-১১-এর হাতে মাদক ব্যবসায়ী মামুন (১৯) গ্রেফতার হয়েছে। বুধবার দুপুরে উপজেলার বিশনন্দী ইউনিয়নের চৈতনকান্দা গ্রাম থেকে তাকে গ্রেফতার করা হয়। সে ঐ গ্রামের জহুর আলীর ছেলে।র্যাব-১১-এর এএসপি মোস্তাফিজুর রহমান জানান, দীর্ঘ দিন ধরে মামুনসহ একটি চক্র বিয়ার ও বিভিন্ন মাদক বিক্রি করে আসছিল। গোপনে খবর পেয়ে ২৬ ক্যান বিয়ারসহ তাকে গ্রেফতার করা হয়। এ ব্যাপারে আড়াইহাজার থানায় মামলা দায়ের করা হয়েছে। বাকি আসামি গ্রেফতারের চেষ্টা চলছে।



73887,89704
দোহারে সেভ মাইগ্রেশন কমিটির ত্রৈমাসিক সভা
অন্যান্য
প্রকাশ : ১৯ সেপ্টেম্বর ২০১৯, ০০:০০
দোহারে বাস্তব এনজিওর সেফ মাইগ্রেশন কমিটির ত্রৈমাসিক সভা অনুষ্ঠিত হয়েছে।  বুধবার সকালে উপজেলা পরিষদের সভাকক্ষে এ সভা অনুষ্ঠিত হয়। সভায় মাইগ্রেশন কমিটির বিগত দিনের কার্যক্রম সংক্রান্ত আলোচনা করা হয় এবং আগামী দিনে এনজিওর কার্যক্রম যেন আরো গতিশীল হয় সে লক্ষ্যে কাজ করার প্রত্যয় ব্যক্ত করেন এনজিওর কর্মকর্তারা।উপজেলা মহিলা ভাইস চেয়ারম্যান শামীমা ইসলাম বিথীর সভাপতিত্বে অনুষ্ঠানে উপস্থিত ছিলেন উপজেলা সেফ মাইগ্রেশন কমিটির প্রজেক্ট কো-অর্ডিনেটর আবু নাঈম, প্রজেক্ট অফিসার মাকছুদা রহমান, ফিল্ড অফিসার উম্মে জাহান সুইটি, রাজীব, প্রজেক্টর অফিসার মো. আক্কাছ আলী প্রমুখ। 



73888,89705
শিবালয়ে শিক্ষকের বেত্রাঘাতে ছাত্র গুরুতর জখম
অন্যান্য
প্রকাশ : ১৯ সেপ্টেম্বর ২০১৯, ০০:০০
শিবালয় উপজেলার শাকরাইল মোকসেদ আলী একাডেমির খণ্ডকালীন শিক্ষক হাকিম উদ্দিনের নির্মম বেত্রাঘাতে গুরুতর জখম হয়েছে চতুর্থ শ্রেণির শিক্ষার্থী প্রতাপ সাহা। এ নিয়ে উপজেলা মাধ্যমিক শিক্ষা অফিসারের কাছে গতকাল বুধবার লিখিত অভিযোগ করেছেন আহত শিক্ষার্থীর পিতা প্রবীর সাহা।জানা গেছে, উক্ত বিদ্যালয়ে গত ১৫ সেপ্টেম্বর অনুষ্ঠিত গণিত বিষয়ে ক্লাস পরীক্ষায় প্রতাপ ভুল উত্তর লেখায় শিক্ষক হাকিম উদ্দিন ক্ষিপ্ত হয়ে তাকে বেদম প্রহার করেন। এ ঘটনায় সহপাঠী ও অন্যদের মধ্যে ক্ষোভের সৃষ্টি হয়। গুরুতর আহত প্রতাপকে উপজেলা স্বাস্থ্য কমপ্লেক্সে চিকিত্সা দেওয়া হয়। বিষয়টি বিদ্যালয়ের প্রধানশিক্ষক ও সভাপতিকে অবহিত করলেও তারা কোনো ব্যবস্থা না নিয়ে উলটো নানা হুমকি-ধমকি দিচ্ছে বলে শিক্ষার্থীর পিতা অভিযোগ করেন। এ ব্যাপারে উপজেলা মাধ্যমিক শিক্ষা অফিসার গোলাম ফারুক জানান, অভিযোগের ভিত্তিতে প্রয়োজনীয় ব্যবস্থা গ্রহণ করা হবে।



73889,89706
চবিতে ভিসি নেই তিন মাস ফাইল দেখেন চার শিক্ষক
অন্যান্য
প্রকাশ : ১৯ সেপ্টেম্বর ২০১৯, ০০:০০
চট্টগ্রাম বিশ্ববিদ্যালয়ে গত তিন মাস ধরে একটি অদক্ষ প্রশাসন কার্যক্রম চালাচ্ছে বলে অভিযোগ ওঠেছে। উপাচার্যের দফতরের ফাইল দেখভাল করছেন চার জন শিক্ষক। যারা বিশ্ববিদ্যালয়ের কোনো প্রশাসনিক দায়িত্বে নেই। প্রতিনিয়ত তারা উপাচার্য দফতরে সময় দিচ্ছেন। কোনো কর্মকর্তা ফাইল নিয়ে উপাচার্য দফতরে গেলেই ঐ শিক্ষকদের আগে দেখাতে হয়।মূলত, উপাচার্যের রুটিন দায়িত্বপ্রাপ্ত উপ-উপাচার্য ড. শিরীণ আখতার অতীতে কখনো বিভাগীয় সভাপতি, ডিন, সিন্ডিকেট সদস্য কিংবা বিশ্ববিদ্যালয়ের কোনো প্রশাসনিক দায়িত্ব পালন না করায় একটি সিন্ডিকেট এ সুযোগ কাজে লাগিয়ে নিজেদের ফায়দা নিচ্ছে।জানা গেছে, গত ১৩ জুন উপাচার্য প্রফেসর ড. ইফতেখার উদ্দিন চৌধুরীর দায়িত্ব শেষ হওয়ার একদিন আগেই উপাচার্য হিসেবে নিজেকে ঘোষণা দিয়ে বসেন ড. শিরীণ আখতার। সরকার নিয়োগ না দিলেও উপাচার্য পদে যোগদান করে স্বাক্ষর করেন। শুধু তাই নয়, উপাচার্য পদে ড. ইফতেখার দায়িত্বে থাকা অবস্থায় উপাচার্যের জন্য নির্ধারিত পাজেরো জিপ নিজের ব্যবহারের জন্য নিয়ে নেন তিনি। রুটিন দায়িত্বে থাকা অবস্থায় প্রশাসনিক পদে রদবদল ও নিয়োগ দেওয়ার বিধান না থাকলেও তিনি এ পর্যন্ত পাঁচ জন সহকারী প্রক্টর নিয়োগ দিয়েছেন।ড. শিরীণ দায়িত্ব নেওয়ার পর থেকে বিশ্ববিদ্যালয়ের কোষাগার থেকে চট্টগ্রামের অভিজাত রেস্টুরেন্টে বিল প্রদান করা হয়েছে লক্ষাধিক টাকা। জানা গেছে, চট্টগ্রাম বিশ্ববিদ্যালয়ে ২০১৮ সালের জুলাইয়ে কোটা সংস্কার আন্দোলনের সময় প্রধানমন্ত্রী শেখ হাসিনাকে কটূক্তি করে ফেসবুকে পোস্ট দেওয়ার অভিযোগে দায়ের হওয়া মামলায় গ্রেফতার হন সমাজতত্ত্ব বিভাগের সহকারী অধ্যাপক মাইদুল ইসলাম। তার মুক্তির দাবিতে আন্দোলনে নামেন সমাজতত্ত্ব বিভাগের শিক্ষক হানিফ মিয়া। তাকে গত ৫ সেপ্টেম্বর চবির সহকারী প্রক্টর পদে নিয়োগ দেওয়া হয়েছে। ঐ সময় আন্দোলনের নেতৃত্ব দেওয়া অন্যতম শিক্ষক নৃ-বিজ্ঞান বিভাগের অধ্যাপক ড. রহমান নাসির উদ্দিনকে নিয়োগ দেওয়া হয়েছে বিশ্ববিদ্যালয় গবেষণা প্রকাশনা দফতরের পরিচালক হিসেবে। যিনি বনে গেছেন ড. শিরীণের প্রশাসনের নীতিনির্ধারকদের একজন।অন্যদিকে চবিতে প্রশাসনিক দায়িত্ব থেকে নজিরবিহীনভাবে সরিয়ে দেওয়া হচ্ছে ছাত্রজীবনে ছাত্রলীগের রাজনীতির সঙ্গে সম্পৃক্ত আওয়ামীপন্থি শিক্ষকদের। আওয়ামীপন্থি অধ্যাপক গোলাম কবিরকে বিভাগীয় সভাপতির পদ থেকে কোনো কারণ দর্শানো ব্যতিরেকে অপসারণ করা হয়েছে, যা বিশ্ববিদ্যালয়ের ইতিহাসে নজিরবিহীন। ঐ বিভাগের সভাপতির দায়িত্ব নিয়েছেন খোদ ড. শিরীণ।ড. শিরীণের দায়িত্ব নেওয়ার সুযোগে চবি ক্যাম্পাসে বিশেষ ব্যবস্থায় সেমিনার করেছেন জামায়াতের কেন্দ্রীয় নায়েবে আমির ও ঢাকা মহানগর জামায়াতের সাবেক আমীর হামিদুর রহমান আজাদ। ড. শিরীণের দায়িত্ব গ্রহণের ছয় দিনের মাথায় এ সেমিনার আয়োজন করে ইসলামিক স্টাডিজ বিভাগ। ড. শিরীণ ও হামিদুর রহমান আজাদের বাড়ি কক্সবাজার জেলায় হওয়ায় এ বিষয়টি নিয়ে সন্দেহ সৃষ্টি হয়েছে বিশ্ববিদ্যালয় জুড়ে।বিশ্ববিদ্যালয়ের জমি দখলকারীরাও সক্রিয় হয়েছে। বিশ্ববিদ্যালয় জুড়ে নির্মিত সীমানাপ্রাচীর ভেঙে আবারও বিশ্ববিদ্যালয়ে জমি দখলের প্রক্রিয়া শুরু হয়েছে। ইতিমধ্যে বেশ কয়েকটি স্থান থেকে খুলে নেওয়া হয়েছে সীমানাপ্রাচীরের লোহার গ্রিল। এদের বিরুদ্ধে কার্যকর কোনো পদক্ষেপ নেওয়া থেকে বিরত থাকতে দেখা গেছে ড. শিরীণকে। 



73890,89707
সিলেট বিএনপির বিভাগীয় সমাবেশ ২৪ সেপ্টেম্বর
অন্যান্য
প্রকাশ : ১৯ সেপ্টেম্বর ২০১৯, ০০:০০
সিলেটে বিএনপির বিভাগীয় মহাসমাবেশ আগামী ২৪ সেপ্টেম্বর অনুষ্ঠিত হবে। নগরীর রেজিস্ট্রারি মাঠে এ সমাবেশে বিএনপির কেন্দ্রীয় নেতারা বক্তব্য রাখবেন। সমাবেশকে সফল করতে সিলেট নগর বিএনপি ৯টি উপ-কমিটি গঠন করেছে। নগর বিএনপির সিনিয়র নেতৃবৃন্দের সমন্বয়ে এসব কমিটি গঠন করা হয়। সমাবেশ সফল করতে এসব উপ-কমিটি বিভিন্ন পদক্ষেপ গ্রহণ করবে বলে জানিয়েছেন নগর বিএনপির সভাপতি নাসিম হোসাইন। গতকাল বুধবার বিকালে নগরীর একটি হোটেলের সম্মেলন কক্ষে সমাবেশ উপলক্ষ্যে প্রস্তুতি সভায় এসব উপ-কমিটি গঠন করা হয়।নগর বিএনপির ভারপ্রাপ্ত সাধারণ সম্পাদক এডভোকেট শামীম সিদ্দিকীর পরিচালনায় সভায় নগর বিএনপির স্বাস্থ্য সম্পাদক ডা. আশরাফ আলী, কাউন্সিলর ফরহাদ চৌধুরী শামীম, কাউন্সিলর রেজাউল হাসান কয়েস লোদী প্রমুখ উপস্থিত ছিলেন।



73891,89708
বরিশালে শেবাচিমের মেডিসিন ওয়ার্ডে অভিযান, মালামাল জব্দ
অন্যান্য
প্রকাশ : ১৯ সেপ্টেম্বর ২০১৯, ০০:০০
বরিশাল শের-ই বাংলা মেডিক্যাল কলেজ হাসপাতালের মহিলা মেডিসিন ওয়ার্ডের স্টোরে আকস্মিক অভিযান পরিচালনা করেছেন কর্তৃপক্ষ। গতকাল বুধবার হাসপাতালের পরিচালক ডা. বাকির হোসেনের নেতৃত্বে একটি টিম ঐ ওয়ার্ডের স্টোর অভিযানকালে সেখানে মজুত মালামাল জব্দ করেন।হাসপাতালের পরিচালক ডা. বাকির হোসেন বলেন, ‘মহিলা মেডিসিন ওয়ার্ডের স্টোর রুমে থাকা মালামালের হিসাব আমরা নিয়েছি। এখানে অতিরিক্ত চিকিত্সাসামগ্রী এভাবে রাখার কোনো সুযোগ নেই। জব্দ মালামাল রেজিস্টার মিলিয়ে দেখা হবে তা সঠিক রয়েছে কি না। সঠিক না থাকলে ব্যবস্থা নেওয়া হবে।’ তবে ওয়ার্ডের ইনচার্জ হোসনেয়ারা খানম দাবি করেছেন—হিসাব অনুযায়ী সবকিছু সঠিক আছে।ছাত্র ইউনিয়নের সমাবেশএদিকে ‘বণিকের হাত থেকে বাঁচাও আমার শিক্ষা খাত, আঁধারে বৃত্ত ভেঙে ছিনিয়ে আনো রাঙ্গা প্রভাত’ এই স্লোগান নিয়ে বরিশালে ছাত্র ইউনিয়নের সমাবেশ থেকে শিক্ষার গণতান্ত্রিক পরিবেশ নিশ্চিত করতে সকল শিক্ষাপ্রতিষ্ঠানে ছাত্র সংসদ নির্বাচন দেওয়া এবং জাতীয় বিশ্ববিদ্যালয়ের পূর্ণাঙ্গ স্বায়ত্তশাসন নিশ্চিত করাসহ ১৩ দফা দাবি জানানো হয়েছে। গতকাল ছাত্র ইউনিয়ন বরিশাল জেলা শাখার আয়োজনে নগরীর অশ্বিনী কুমার হলে এ সমাবেশ হয়। ছাত্র ইউনিয়ন জেলা শাখার সভাপতি শম্পা দাসের সভাপতিত্বে সমাবেশে ছাত্র ইউনিয়ন কেন্দ্রীয় কমিটির সাধারণ সম্পাদক অনিক রায়, কেন্দ্রীয় কমিটির সাবেক সভাপতি রুহিন মাহমুদ, খান আসাদুজ্জামান মাসুম, মানবেন্দ্র বেগ প্রমুখ বক্তব্য রাখেন।



73892,89709
বিএসএফআইসির শ্রমিক কর্মচারী ফেডারেশনের নয়া কমিটির অভিষেক
অন্যান্য
প্রকাশ : ১৯ সেপ্টেম্বর ২০১৯, ০০:০০
বাংলাদেশ চিনি ও খাদ্য শিল্প করপোরেশন শ্রমিক-কর্মচারী কার্যকরী পরিষদের নব-নির্বাচিত কর্মকর্তা ও সদস্যদের অভিষেক অনুষ্ঠান ১৮ সেপ্টেম্বর চিনিশিল্প ভবনের ৯ম তলায় অনুষ্ঠিত হয়েছে। সভায় সভাপতিত্ব করেন মো. খোরশেদ আলম। অনুষ্ঠানে প্রধান অতিথি হিসেবে উপস্থিত ছিলেন অতিরিক্ত সচিব ও বিএসএফআইসি’র চেয়ারম্যান অজিত কুমার পাল এফসিএ। বিশেষ অতিথি হিসেবে উপস্থিত ছিলেন সংস্থার পরিচালক (অর্থ), মীর জহুরুল ইসলাম, পরিচালক (বাণিজ্যিক) এ কে এম দেলোয়ার হোসেন এফসিএমএ, পরিচালক (পরিকল্পনা ও উন্নয়ন) জনাব মো. আনোয়ার হোসেন, পরিচালক (উত্পাদন ও প্রকৌশল) মো. আবদুর রউফ খান, করপোরেশনের সচিব কৃষিবিদ এম এম মিজানুর রহমান এবং সিওপি জনাব মো. আবুল রফিক সহ ১৫টি চিনিকলের আখচাষি ও ফেডারেশনের নেতৃবৃন্দ। অনুষ্ঠানে নবনির্বাচিত ফেডারেশনের নেতৃবৃন্দের শপথ পাঠ করান করপোরেশনের সচিব কৃষিবিদ এম এম মিজানুর রহমান। ফেডারেশনের কার্যকরী সভাপতি কাজল বসুর সঞ্চালনায় অনুষ্ঠানে বক্তব্য রাখেন প্রধান অতিথি চেয়ারম্যান অজিত কুমার পাল এফসিএ। 



73893,89710
দেশ প্রেমিক নাগরিক হিসেবে দেশকে ভালোবাসতে হবে —রংপুর মেট্রো কমিশনার
অন্যান্য
প্রকাশ : ১৯ সেপ্টেম্বর ২০১৯, ০০:০০
রংপুর মেট্রোপলিটন পুলিশ কমিশনার আবদুল আলীম মাহমুদ বলেছেন, তোমরা যারা শিক্ষার্থী তোমাদের এখন থেকেই সত্যিকারের একজন মানুষ হিসেবে গড়ে তুলতে হবে। মাদক, সন্ত্রাস, জঙ্গিবাদ এবং বাল্যবিবাহ প্রতিরোধে দেশকে ভালোবাসতে হবে। বুধবার দুপুরে রংপুরে মিলিনিয়াম স্টারস স্কুল এন্ড কলেজ মিলনায়তনে অনুষ্ঠিত স্টুডেন্স এ্যাওয়ারনেস বিল্ডিং ক্যাম্পেইন অনুষ্ঠানে প্রধান অতিথি হিসেবে রংপুর মেট্রোপলিটন পুলিশ কমিশনার আবদুল আলীম মাহমুদ এসব কথা বলেন। তিনি শিক্ষার্থীদের উদ্দেশে আরো বলেন, তোমাদের অনেক দূর পর্যন্ত এগিয়ে  যেতে হবে।অনুষ্ঠানে দি মিলিনিয়াম স্টারস স্কুল এন্ড কলেজের অধ্যক্ষ লে. কর্নেল সৈয়দ নাজমুর রহমানের সভাপতিত্বে এতে অন্যান্যের মধ্যে উপস্থিত ছিলেন রংপুর মেট্রোপলিটন পুলিশের অতিরিক্ত কমিশনার মো. আবু সুফিয়ান, উপকমিশনার (সদর ও প্রশাসন) মো. মহিদুল ইসলাম, অতিরিক্ত উপ-কমিশনার আবদুল্লাহ আল ফারুক এবং কমিউনিটি পুলিশিংয়ের সভাপতি ইদ্রিস আলী। 



73894,89711
ইন্টারন্যাশনাল স্ট্যান্ডার্ড ইউনিভার্সিটির শিক্ষা কার্যক্রম শুরু
অন্যান্য
প্রকাশ : ১৯ সেপ্টেম্বর ২০১৯, ০০:০০
সামাজিক দায়বদ্ধতা থেকে দেশের খ্যাতিমান করপোরেট প্রতিষ্ঠান স্ট্যান্ডার্ড গ্রুপ কর্তৃক ইন্টারন্যাশনাল স্ট্যান্ডার্ড ইউনিভার্সিটি (আইএসইউ) প্রতিষ্ঠিত হয়েছে। বিশ্ববিদ্যালয়টি এর অনুমোদিত ক্যাম্পাস ৬৯, মহাখালী বা/এ ঢাকায় সরকার ও ইউজিসির অনুমোদনক্রমে তিনটি অনুষদের অধীনে চারটি বিভাগের আওতায় বিএ (অনার্স) ইন ইংলিশ, এম এ ইন ইংলিশ, বিবিএ, এমবিএ, বিএসসি ইন কম্পিউটার সায়েন্স এন্ড ইঞ্জিনিয়ারিং (সিএসই) ও বিএসসি ইন টেক্সটাইল ইঞ্জিনিয়ারিং চালু করেছে।  - প্রেস বিজ্ঞপ্তি 



73895,89712
মৃত্যুবার্ষিকী
অন্যান্য
প্রকাশ : ১৯ সেপ্টেম্বর ২০১৯, ০০:০০
আব্দুল জলিলভাষা সংগ্রামী, নোয়াখালী সরকারি কলেজের সাবেক অধ্যক্ষ প্রফেসর আব্দুল জলিলের ১৮তম মৃত্যুবার্ষিকী আজ ১৯ সেপ্টেম্বর। তিনি পাকিস্তান ইন্টারন্যাশনাল এয়ারলাইন্সে উচ্চতর পদে যোগ দিয়ে কর্মজীবন শুরু করেন। মৃত্যুবার্ষিকী উপলক্ষ্যে পরিবারের পক্ষ থেকে কাল শুক্রবার খিলক্ষেতে দুস্থ ও অনাথ শিশুদের মধ্যে খাবার বিতরণ ও দোয়ার আয়োজন করা হবে। এছাড়া নোয়াখালী সরকারি কলেজ অ্যালামনাই অ্যাসোসিয়েশনের উদ্যোগে শনিবার বিকাল ৪টায় রাজধানীর কাকরাইলস্থ জাতীয় স্কাউট ভবনের সামস হলে স্মরণসভা অনুষ্ঠিত হবে।ফয়েজ বখস্ ভুঁইয়াআজ লালমনিরহাট শহরের বিশিষ্ট ব্যবসায়ী ও সমাজসেবক আলহাজ ফয়েজ বখস্ ভুঁইয়ার ১২তম মৃত্যুবার্ষিকী। এ উপলক্ষ্যে লালমনিরহাট শহরের সাহেবপাড়ায় তার বাসভবন ‘জাহানারা মঞ্জিলে’ কোরআন খতম, বাদ আসর স্টেশন মসজিদে মিলাদ ও দোয়া মাহফিল অনুষ্ঠিত হবে।



73896,89713
ডেঙ্গু আক্রান্ত রোগীর সংখ্যা ১৩ শতাংশ কমেছে
অন্যান্য
প্রকাশ : ১৯ সেপ্টেম্বর ২০১৯, ০০:০০
সরকারের নানা পদক্ষেপের কারণে সারাদেশে ডেঙ্গু আক্রান্ত রোগীর সংখ্যা কমছে। গত ২৪ ঘণ্টায় সারাদেশে ডেঙ্গু আক্রান্ত রোগীর সংখ্যা ১৩ শতাংশ কমেছে। চলতি বছরের শুরু থেকে গতকাল বুধবার পর্যন্ত ডেঙ্গুতে আক্রান্ত হয়েছেন ৮২ হাজার ৯৯০ জন। আর চিকিত্সা নিয়ে বাড়ি ফিরেছেন ৮০ হাজার ৪২৭ জন। এ পর্যন্ত ৯৭ শতাংশ মানুষ চিকিত্সা নিয়ে বাড়ি ফিরেছে। সারাদেশে বর্তমানে মোট ভর্তি রোগীর সংখ্যা ২ হাজার ৩৬০ জন। এর মধ্যে ঢাকায় ৯২৭ জন এবং ঢাকার বাহিরে ১ হাজার ৪৩৩ জন। গত ২৪ ঘণ্টায় সারাদেশে ছাড়প্রাপ্ত মোট রোগীর সংখ্যা ৬৬১ জন।স্বাস্থ্য অধিদপ্তরের ইমার্জেন্সি অপারেশনস সেন্টার ও কন্ট্রোল রুম থেকে প্রাপ্ত প্রতিবেদনে এ তথ্য পাওয়া গেছে। গত ২৪ ঘণ্টায় (১৭ সেপ্টেম্বর সকাল ৮টা থেকে ১৮ সেপ্টেম্বর সকাল ৮টা) পর্যন্ত নতুন করে ডেঙ্গুতে আক্রান্ত হয়ে হাসপাতালে ভর্তি হয়েছেন ৫৩৬ জন। এর মধ্যে ঢাকায় ১৭৫ জন এবং ঢাকার বাহিরে ৩৬১ জন। এ যাবত্ ডেঙ্গু জ্বরে ৬০ জনের মৃত্যু হয়েছে। স্বাস্থ্য অধিদপ্তরের প্রতিবেদন থেকে জানা গেছে, গত ২৪ ঘণ্টায় ঢাকা মেডিক্যাল কলেজ হাসপাতালে ৪৭, মিটফোর্ড হাসপাতালে ২৩, ঢাকা শিশু হাসপাতালে ৭, শহীদ সোহরাওয়ার্দী হাসপাতালে ২২, বিএসএমএমইউতে ১০, মুগদা মেডিক্যাল কলেজ হাসপাতালে ১০, বিজিপি হাসপাতালে ১ জন, সম্মিলিত সামরিক হাসপাতালে ৭ জন এবং কুর্মিটোলা জেনারেল হাসপাতালে ৯ জন ডেঙ্গু রোগী ভর্তি হয়েছেন। ঢাকা বিভাগের বিভিন্ন হাসপাতালে (ঢাকা শহর ব্যতীত) ৮৯ জন, চট্টগ্রাম বিভাগে ৩৭ জন, খুলনা বিভাগে ১৫১ জন, রংপুর বিভাগে ৬ জন, রাজশাহী বিভাগে ২২ জন, বরিশাল বিভাগে ৪৮ জন, সিলেট বিভাগে ৫ জন ও ময়মনসিংহ বিভাগে ৩ জন ডেঙ্গু জ্বরে আক্রান্ত রোগী ভর্তি হন।ডেঙ্গু নির্মূলে পাঁচ বছর মেয়াদি প্রকল্প নিচ্ছে ডিএসসিসিঢাকা দক্ষিণ সিটি করপোরেশনের (ডিএসসিসি) মেয়র সাঈদ খোকন বলেন, ‘ডেঙ্গু ব্যবস্থাপনা, নিয়ন্ত্রণ, নির্মূল এবং এর একটি স্থায়ী সমাধানের লক্ষ্যে ঢাকা দক্ষিণ সিটি করপোরেশন একটি প্রকল্প গ্রহণের সিদ্ধান্ত নিয়েছে। প্রাথমিকভাবে এই গ্রকল্প হবে পাঁচ বছর মেয়াদি।’ গতকাল নগর ভবনের ব্যাংক ফ্লোরে সিঙ্গাপুর সফর শেষে দেশে ফিরে অভিজ্ঞতা জানাতে আয়োজিত এক প্রেস ব্রিফিংয়ে মেয়র একথা বলেন। এ সময় উপস্থিত ছিলেন ডিএসসিসির প্রধান স্বাস্থ্য কর্মকর্তা ব্রিগেডিয়ার জেনারেল শরীফ আহমেদ। মেয়র বলেন, ‘ডেঙ্গু নিয়ন্ত্রণের সব প্রচেষ্টা গ্রহণ করতে যাচ্ছি। আমরা আগস্টে ঘোষণা দিয়েছিলাম সেপ্টেম্বরের প্রথম সপ্তাহে ডেঙ্গু নিয়ন্ত্রণে আসবে। এখন সেপ্টেম্বরের তৃতীয় সপ্তাহে চলে। ডেঙ্গুর প্রাদুর্ভাব যে একেবারে শূন্যের কোঠায় চলে এসেছে বিষয়টা এমন নয়। তবে ঢাকায় এর প্রকোপ উল্লেখযোগ্য হারে কমেছে। কিন্তু সারাদেশে এই প্রকোপ এখনো রয়েছে। তবে তা নিয়ন্ত্রিত অবস্থার মধ্যে।সাঈদ খোকন বলেন, ‘আমাদের বিদ্যমান জনবল কাঠামো সংশোধনের মধ্য দিয়ে কমিউনিকেবল ডিজিজ কন্ট্রোল অ্যান্ড রিসার্চ ডিপার্টমেন্ট নামে একটা বিভাগ তৈরি করতে চাই। যার মাধ্যমে আমাদের গৃহীত প্রকল্প ও কর্মপরিকল্পনা বাস্তবায়ন করতে পারি। সিঙ্গাপুর সরকারের সঙ্গে একটি সমঝোতা স্মারক স্বাক্ষরের মধ্য দিয়ে ঢাকা সিটি করপোরেশন দেশটির মিনিস্ট্রি অব এনভায়রনমেন্ট, মিনিস্ট্রি অব হেলথ এবং হেলথ ইন্সটিটিউটের সঙ্গে একটি দীর্ঘমেয়াদি সম্পর্ক গড়ে তোলার জন্য একমত হয়েছে। 



73897,89714
এজ গ্যালারিতে জলকাব্য-২
অন্যান্য
প্রকাশ : ১৯ সেপ্টেম্বর ২০১৯, ০০:০০
গুলশানের এজ গ্যালারিতে শুরু হয়েছে জলকাব্য-২ শীর্ষক চিত্রপ্রদর্শনী। ক্যানভাসে জলরঙের বর্ণিল উদ্ভাসন প্রদর্শনী জুড়ে। জলরঙের স্বনামধন্য ২৬ জন শিল্পীর ছবি স্থান পেয়েছে এ প্রদর্শনীতে। শিল্পীরা হলেন অলকেশ ঘোষ, আল আখির সরকার, আনিসুর রহমান, আনিসুজ্জামান, আরিফুল ইসলাম, আজমীর হোসেন, বীরেন সোম, হামিদুজ্জামান খান, জামাল আহমেদ, কামরুজ্জোহা, কাউসার হোসেন, মিন্টু দে, মনিরুল ইসলাম, নবরাজ রায়, নাফিউজ্জামান নাফি, নাজমুল হক বাপ্পি, রণজিত্ দাস, সাব্বির আহমেদ, সমরজিত্ রায় চৌধুরী, শাকিরুন্নাহার কানন, শারমিন আক্তার লীনা, সোহাগ পাভেজ, সৈকত হোসেন, সুলতান ইশতিয়াক, ওয়ারিয়র রহমান সামি ও জাহাঙ্গীর আলম।২৬ জন শিল্পীর ৯০টি চিত্রকর্ম প্রদর্শনীতে স্থান পেয়েছে। প্রদর্শনী চলবে ১৬ অক্টোবর পর্যন্ত।



73898,89715
ছাত্রলীগকে দিকনির্দেশনা দিলেন আওয়ামী লীগের চার নেতা
অন্যান্য
প্রকাশ : ১৯ সেপ্টেম্বর ২০১৯, ০০:০০
ছাত্রলীগের নতুন দায়িত্ব পাওয়া ভারপ্রাপ্ত সভাপতি আল নাহিয়ান খান জয় ও ভারপ্রাপ্ত সাধারণ সম্পাদক লেখক ভট্টচার্যকে নিয়ে রুদ্ধদ্বার বৈঠক করেছেন আওয়ামী লীগের দায়িত্বপ্রাপ্ত চার নেতা। গতকাল বুধবার রাতে ধানমন্ডির আওয়ামী লীগ সভানেত্রীর রাজনৈতিক কার্যালয়ে এ বৈঠক হয়।বৈঠকে আওয়ামী লীগের যুগ্ম সাধারণ সম্পাদক জাহাঙ্গীর কবির নানক, আবদুর রহমান, সাংগঠনিক সম্পাদক আ ফ ম বাহাউদ্দিন নাছিম, বি এম মোজাম্মেক হক উপস্থিত ছিলেন। বৈঠক শেষে দলের যুগ্ম সাধারণ সম্পাদক জাহাঙ্গীর কবির নানক সাংবাদিকদের বলেন, ‘প্রধানমন্ত্রী ও আওয়ামী লীগ সভানেত্রী শেখ হাসিনা যেভাবে ছাত্রলীগকে দেখতে চান, তার সেই আস্থার প্রতিদান যেন নতুন নেতারা দিতে পারেন; সেগুলো স্মরণ করিয়ে দিয়ে ভবিষ্যতের বিভিন্ন ধরনের দিকনির্দেশনা দেওয়া হয়েছে।’ 



73899,89716
বঙ্গবন্ধুর খুনি নূর চৌধুরীর স্ট্যাটাস প্রকাশে বাধা নেই :কানাডার আদালত
অন্যান্য
প্রকাশ : ১৯ সেপ্টেম্বর ২০১৯, ০০:০০
জাতির জনক বঙ্গবন্ধু শেখ মুজিবুর রহমানের আত্ম-স্বীকৃত খুনি নূর চৌধুরীর স্ট্যাটাস (যে অবস্থায় বসবাস করছেন) প্রকাশ করা সংক্রান্ত বিধিনিষেধ তুলে নেওয়ার জন্য বাংলাদেশের একটি আবেদনের পক্ষে রায় দিয়েছেন কানাডার ফেডারেল কোর্ট। গত মঙ্গলবার ঐ আদালতের বিচারক ও’রেইলি এক রায়ে বলেন, নূর চৌধুরীর স্ট্যাটাস প্রকাশ না করার সিদ্ধান্তের বিরুদ্ধে বাংলাদেশ এখন জুডিশিয়াল রিভিউ আবেদন করেছে। আমার বিবেচনায় বাংলাদেশের আবেদন গ্রহণ করা উচিত।এ রায়ের বিষয়ে আইনমন্ত্রী আনিসুল হক গণমাধ্যমকে বলেন, কানাডার কোর্ট আমাদের পক্ষে রায় দিয়েছে এবং তার স্ট্যাটাস প্রকাশের বাধাগুলো দূর হয়েছে। আমরা কানাডার অভিবাসন মন্ত্রীর কাছে আগেও আবেদন করেছিলাম। শিগগিরই আবারও আবেদন করব—যাতে করে তারা নূর চৌধুরীর স্ট্যাটাস প্রকাশ করে।প্রসঙ্গত, ১৯৯৬ সালে নূর চৌধুরী এবং তার স্ত্রী কানাডাতে পর্যটক হিসেবে প্রবেশের পর উদ্বাস্তু সুরক্ষার জন্য আবেদন করেন। ১৯৯৮ সালে দেশে বঙ্গবন্ধু শেখ মুজিবুর রহমান হত্যা মামলায় অন্য আসামিদের সঙ্গে নূর চৌধুরীকে দোষী সাব্যস্ত করা হয় এবং আদালত তার মৃত্যুদণ্ড ঘোষণা করে। ২০০২ সালে  কানাডার কোর্ট নূর চৌধুরী দম্পতির করা আবেদনটি প্রত্যাখ্যান করে। এর বিরুদ্ধে আপিল করলেও ২০০৬ সালে ঘোষিত রায়ে হেরে যান তারা।২০০৯ সালে আওয়ামী লীগ ক্ষমতায় আসার পরে নূর চৌধুরী প্রি-রিমোভাল রিস্ক অ্যাসেসমেন্ট আবেদন করে কানাডার অ্যাটর্নি জেনারেলের কাছে। এটি করার উদ্দেশ্য হচ্ছে—তাকে যেন কানাডা থেকে বহিষ্কার করা না হয়। ২০১০ সাল থেকে এ বিষয়ে বাংলাদেশ কানাডার সঙ্গে আলোচনা করছে।২০১৮ সালে কানাডার অ্যাটর্নি জেনারেলের কাছে বাংলাদেশ একটি চিঠি দিয়ে নূর চৌধুরীর বিষয়ে তথ্য জানতে চাইলে তিনি দিতে অস্বীকার করেন। পরে গত জুনে কানাডার ফেডারেল কোর্টে এ বিষয়ে একটি মামলা করে বাংলাদেশ। এ সংক্রান্ত শুনানি গত ২৫ মার্চ অনুষ্ঠিত হয়। এরপর মঙ্গলবার এ রায় ঘোষণা করে আদালত।



73900,89717
বিএনপি নেতা গিয়াস কাদের চৌধুরীর বিরুদ্ধে পরোয়ানা
অন্যান্য
প্রকাশ : ১৯ সেপ্টেম্বর ২০১৯, ০০:০০
বিএনপির ভাইস চেয়ারম্যান গিয়াস উদ্দিন কাদের চৌধুরীর বিরুদ্ধে গ্রেফতারি পরোয়ানা জারি করেছে আদালত। প্রধানমন্ত্রী শেখ হাসিনাকে নিয়ে কটূক্তি, হুমকি ও মানহানিকর বক্তব্য দেওয়ার অভিযোগে করা মামলায় হাজির না হওয়ায় গতকাল বুধবার চট্টগ্রামের সিনিয়র জুডিশিয়াল ম্যাজিস্ট্রেট শহীদুল্লাহ কায়সার এ আদেশ দেন।জানা গেছে, হার্টের সমস্যায় ঢাকার একটি হাসপাতাল থেকে উন্নতি চিকিত্সার জন্য গিয়াস উদ্দিন কাদের চৌধুরীরকে সিঙ্গাপুর নিয়ে যাওয়া হয়। এ জন্য এ মামলায় তিনি হাজির হতে পারেননি। গত বছরের ৩১ মে জিয়াউর রহমানের মৃত্যুবার্ষিকীতে প্রধানমন্ত্রী শেখ হাসিনাকে নিয়ে কটূক্তি করায় ফটিকছড়ি উপজেলা আওয়ামী লীগের সাধারণ সম্পাদক নাজিম উদ্দিন মুহুরি বাদী হয়ে আদালতে এ মামলা করেন।



73901,89718
আলোচনা ব্যর্থ, জাবি উপাচার্যকে পদত্যাগের আলটিমেটাম
অন্যান্য
প্রকাশ : ১৯ সেপ্টেম্বর ২০১৯, ০০:০০
জাহাঙ্গীরনগর বিশ্ববিদ্যালয়ের অধিকতর উন্নয়ন প্রকল্পে দুর্নীতির বিচার বিভাগীয় তদন্তের দাবিতে প্রশাসনের সঙ্গে আন্দোলনকারীদের পূর্বনির্ধারিত আলোচনা ফলপ্রসূ হয়নি। এ অবস্থায় ১ অক্টোবরের মধ্যে উপাচার্যকে পদত্যাগের আলটিমেটাম দিয়েছেন আন্দোলনকারীরা। পদত্যাগ না করলে কঠোর আন্দোলনের হুঁশিয়ারিও দেন তারা। তবে ভর্তি পরীক্ষায় কোনো বিঘ্ন সৃষ্টি করা হবে না বলে জানান আন্দোলনকারীরা।গতকাল মঙ্গলবার বিকাল সাড়ে ৪টা থেকে চার ঘণ্টাব্যাপী দীর্ঘ আলোচনা কোনো আলোর মুখ দেখেনি। ফলে সন্ধ্যা সাড়ে ৭টায় আলোচনা শেষ না করেই নতুন কলা ভবনের কাউন্সিল কক্ষ থেকে বেরিয়ে যান আন্দোলনকারী শিক্ষক-শিক্ষার্থীদের প্রতিনিধিরা। পরে নতুন কলা ভবন প্রাঙ্গণে সংবাদ সম্মেলনে ‘দুর্নীতির বিরুদ্ধে জাহাঙ্গীরনগরের মুখপাত্র অধ্যাপক রায়হান রাইন জানান, ‘টেন্ডার ছিনতাইয়ের বিচার না করা, নির্দিষ্ট কিছু ঠিকাদারি প্রতিষ্ঠানকে কাজ পাইয়ে দেওয়া, কমিশন কেলেংকারি, চাঁদা দাবির বিষয়টি পাঁচ মাস গোপন রাখা, টাকা ভাগবাঁটোয়ারার ঘটনায় জড়িতদের সরাসরি স্বীকারোক্তি—এসব ঘটনার পরিপ্রেক্ষিতে আমরা মনে করি, উপাচার্য ফারজানা ইসলাম পদে থাকার নৈতিক অধিকার হারিয়েছেন। আমরা তাকে পদত্যাগ করা জন্য আগামী ১ অক্টোবর পর্যন্ত সময় দিচ্ছি।’এসময় আন্দোলনকারী শিক্ষক-শিক্ষার্থীরা দুর্নীতির সুষ্ঠু তদন্ত ও উপাচার্যের পদত্যাগের দাবিতে আজ বৃহস্পতিবার দুপুর সাড়ে ১২টায় বিক্ষোভ মিছিল কর্মসূচির ঘোষণা দেন। এছাড়া ভর্তি পরীক্ষা চলাকালে উপাচার্যকে বিশ্ববিদ্যালয়ের সব ভবনে অবাঞ্ছিত ও সর্বাত্মকভাবে প্রত্যাখ্যানের ঘোষণা দেন তারা। যেসময় পর্যন্ত তিনি পদত্যাগ করবেন না ততক্ষণ পর্যন্ত এই প্রত্যাখ্যান চলবে।আলোচনা শেষে উপাচার্য অধ্যাপক ফারজানা ইসলাম সাংবাদিকদের বলেন, ‘আন্দোলনকারীরা আমার পদত্যাগ দাবি করছেন। বিশ্ববিদ্যালয়ের স্টেকহোল্ডার তো শুধু তারাই নন। যদি সবাই মনে করেন, আমি নৈতিক অবস্থান হারিয়েছি তাহলে সেটা ভিন্ন কথা। উপাচার্য হিসেবে আমার নিজেকে পরিচ্ছন্ন করার সুযোগ আছে। সেটা আমি ইউজিসিকে বলবো যেন তারা একটা তদন্ত করেন।’ তিনি আরো বলেন, ‘আমি চাইলেই তো আর পদত্যাগ করতে পারি না। তাদের পদত্যাগের দাবিতেও যদি ঊর্ধ্বতন কর্তৃপক্ষ আমাকে এখানে থাকার নির্দেশ দেন তাহলে আমাকে গালমন্দ খেয়েও থাকতে হবে।’এর আগে বিকাল সাড়ে ৪টায় নতুন প্রশাসনিক ভবনের কাউন্সিল কক্ষে আলোচনা শুরু হয়। এতে প্রশাসনের পক্ষে উপাচার্য, উপ-উপাচার্য (শিক্ষা), কোষাধ্যক্ষসহ সাত জন এবং আন্দোলনকারীদের পক্ষে আট জন শিক্ষকসহ ২২ জন অংশ নেন।এদিকে জাবি উপাচার্যের কাছ থেকে কোটি টাকার ভাগ পাওয়ার বিষয়টি গণমাধ্যমে স্বীকার করা শাখা ছাত্রলীগের সহসভাপতি নিয়ামুল হোসেন ও যুগ্ম-সাধারণ সম্পাদক সাদ্দাম হোসেন নিরাপত্তার অজুহাতে গত মঙ্গলবার রাতে ক্যাম্পাস ছেড়ে গেছেন। এর আগে বিশ্ববিদ্যালয়ের বিশ্বকবি রবীন্দ্রনাথ ঠাকুর হলের অতিথি কক্ষে এক সংবাদ সম্মেলনে নিজের নিরাপত্তাহীনতার কথা জানান সাদ্দাম হোসেন। 



73902,89719
মিয়ানমারের ওপর চাপ সৃষ্টি করতে বিশ্ব সম্প্রদায়ের প্রতি স্পিকারের আহ্বান
অন্যান্য
প্রকাশ : ১৯ সেপ্টেম্বর ২০১৯, ০০:০০
জাতীয় সংসদের স্পিকার ড. শিরীন শারমিন চৌধুরী বলেছেন, সারা বিশ্বের জন্য রোহিঙ্গা ইস্যু একটি বড়ো সমস্যা। আন্তর্জাতিক সম্প্রদায়কে এ সমস্যার সমাধানে কার্যকর পদক্ষেপ নিতে হবে। রোহিঙ্গাদের শান্তিপূর্ণ প্রত্যাবাসন টেকসই করতে মিয়ানমারকে উপযুক্ত পরিবেশ তৈরি করতে হবে। আন্তর্জাতিক সংস্থাসমূহকে মিয়ানমারের রাখাইন রাজ্য পরিদর্শন করে রোহিঙ্গাদের নির্যাতনের বাস্তব অবস্থা অনুধাবন করে মিয়ানমারের ওপর চাপ প্রয়োগের অনুরোধ জানান স্পিকার। গতকাল বুধবার স্পিকারের সঙ্গে ব্রিটেনের কনজারভেটিভ ফ্রেন্ডস অব বাংলাদেশের চেয়ারম্যান অ্যানি মেইন এমপির নেতৃত্বে ২২ সদস্যবিশিষ্ট প্রতিনিধি দল তার কার্যালয়ে সৌজন্য সাক্ষাত্ করতে গেলে তিনি এ আহ্বান জানান। সাক্ষাত্কালে তারা রোহিঙ্গা সমস্যার শান্তিপূর্ণ সমাধান ছাড়াও নদী দূষণরোধ ও পরিবেশের ভারসাম্য রক্ষা ইত্যাদি নিয়ে বিস্তারিত আলোচনা করেন। অ্যানি মেইন এমপি বলেন, রোহিঙ্গা সমস্যার শুরু থেকে ব্রিটেন বাংলাদেশের পাশে রয়েছে। তিনি  রোহিঙ্গাদের শান্তিপূর্ণ প্রত্যাবাসনে ব্রিটেনের অব্যাহত সহায়তা প্রদানের প্রত্যয় ব্যক্ত করেন। পরে স্পিকারের সঙ্গে ইন্টারন্যাশনাল জাস্টিস মিশনের দক্ষিণ এশীয় আঞ্চলিক সভাপতি সাজু ম্যাথিওর নেতৃত্বে একটি প্রতিনিধি দল সৌজন্য সাক্ষাত্ করেন।‘জনগণের কল্যাণ নিশ্চিত হলে উন্নয়ন ফলপ্রসূ হয়’এদিকে গতকাল সংসদ ভবনের শপথ কক্ষে সংসদ সচিবালয় ও জাতিসংঘ জনসংখ্যা তহবিল (ইউএনএফপিএ) আয়োজিত এক অনুষ্ঠানে প্রধান অতিথির বক্তব্যে স্পিকার ড. শিরীন শারমিন চৌধুরী বলেন, জনগণের কল্যাণ নিশ্চিত হলে উন্নয়ন ফলপ্রসূ হয়। জনগণের অধিক কল্যাণ নিশ্চিত করতে সংসদ সদস্যদের জোরালো ভূমিকা রাখার আহ্বান জানান তিনি। স্পিকার বলেন, আগামী নভেম্বরে নাইরোবিতে আইসিপিডির ২৫ বছর পূর্তি অনুষ্ঠিত হবে। এসডিজি এবং আইসিপিডির লক্ষ্যসমূহ এক ও অভিন্ন, মানব কল্যাণই যার মূল লক্ষ্য। সংসদ সচিবালয়ের সিনিয়র সচিব ড. জাফর আহমেদ খানের সভাপতিত্বে অনুষ্ঠানে স্বাগত বক্তব্য রাখেন ইউএনএফপিএর বাংলাদেশ প্রতিনিধি ড. আশা টরকেলসন। বিশেষ অতিথি ছিলেন সংসদের চিফ হুইপ নূর-ই-আলম চৌধুরী ও ইউএনএফপিএর এশিয়া প্যাসেফিক অঞ্চলের পরিচালক বোর্জেন অ্যান্ডারসন। বাংলাদেশ অ্যাসোসিয়েশন অব পার্লামেন্টারিয়ান্স অন পপুলেশন অ্যান্ড ডেভেলপমেন্টের (বিএপিপিডি) কার্যক্রম উপস্থাপন করেন এসপিসিপিডির প্রকল্প পরিচালক এম এ কামাল বিল্লাহ। অনুষ্ঠানে ৪৫ জন সংসদ সদস্য অংশ নেন।  



73903,89720
বৈধ কর্মীদেরও ফেরত পাঠাচ্ছে সৌদি আরব
অন্যান্য
প্রকাশ : ১৯ সেপ্টেম্বর ২০১৯, ০০:০০
অবৈধ কর্মীদের পাশাপাশি অনেক বৈধ কর্মীকে আটকের পর জোর করে দেশে ফেরত পাঠিয়ে দিচ্ছে সৌদি আরব কর্তৃপক্ষ। যে কারণে শূন্য হাতেই ফিরে আসতে হচ্ছে অনেক বাংলাদেশিকে। সর্বশেষ মঙ্গলবার রাতে সৌদি এয়ারলাইন্সের একটি ফ্লাইটে দেশে ফেরত পাঠানো হয়েছে ১৬০ বাংলাদেশিকে। এ নিয়ে গত তিন দিনে দেশে ফিরলেন ৩৮৯ জন বাংলাদেশি কর্মী। ব্র্যাক মাইগ্রেশন প্রোগ্রামের প্রধান শরিফুল হাসান এই তথ্য জানিয়েছেন।অ?নেক স্বপ্ন নিয়ে আট মাস আগে সৌদি আরবে গিয়েছিলেন সিলেটের আবু বক্কর। কিন্তু মঙ্গলবার শূন্য হাতে দেশে ফিরতে হয়েছে তাকে। আবু বক্কর জানান, কাজের বৈধ অনুমোদন (আকামা) থাকা সত্ত্বেও সৌদি পুলিশ ধরে তাকে দেশে পাঠিয়ে দিয়েছে। একইদিন ফেরত আসা চাঁদপুরের জামাল বলেন, সাড়ে ৪ হাজার রিয়াল দিয়ে আকামা করেছি দুই মাস আগে। রাস্তায় দাঁড়িয়ে থাকা অবস্থায় পুলিশ আটক করে। এরপর দেশে পাঠিয়ে দেয়।পটুয়াখালীর বায়েজিদ, মানিকগঞ্জের আবু সাইদ, মাদারীপুরের নাসিম, কুমিল্লার জামাল, মুন্সীগঞ্জের মিজান, ব্রাহ্মণবাড়িয়ার টিপু সুলতান, মাদারীপুরের সিরাজ, কুষ্টিয়ার জহুরুলসহ ১৬০ বাংলাদেশির প্রায় সবাই একই অভিযোগ করেছেন। তারা বলছেন, বৈধ আকামা থাকা সত্ত্বেও তাদের জোরপূর্বক ধরে জেলে পাঠানো হয়। জেলে কিছু দিন রাখার পর দেশে ফেরত পাঠানো হয়েছে।কিছু কর্মী অভিযোগ করেছেন নিয়োগকর্তারা নতুন করে আকামা নবায়ন করছে না। এক্ষেত্রে রিয়াদস্থ  বাংলাদেশ দূতাবাসও কোনো সহযোগিতা করছে। তারা বলছেন, সরকারের পক্ষ থেকে এখনই ব্যবস্থা না নিলে বড়ো সমস্যা তৈরি হবে। উল্লেখ্য, গত নয় মাসে ১০ হাজারেরও বেশি বাংলাদেশিকে সৌদি আরব থেকে ফিরতে হয়েছে।মঙ্গলবার কর্মীরা হযরত শাহজালাল আন্তর্জাতিক বিমানবন্দরে নামার পর প্রবাসীকল্যাণ ও বৈদেশিক কর্মসংস্থান মন্ত্রণালয়ের অধীন ওয়েজ আর্নার্স কল্যাণ ডেস্কের সহযোগিতায় ব্র্যাক মাইগ্রেশন প্রোগ্রাম খাবারসহ নিরাপদে তাদের বাড়ি পৌঁছানোর জন্য জরুরি সহায়তা প্রদান করেছে। 



73904,89721
নারী কর্মীদের ওপর নির্যাতনের অভিযোগ পেলে ব্যবস্থা নেওয়া হবে:সৌদি শ্রমমন্ত্রী
অন্যান্য
প্রকাশ : ১৯ সেপ্টেম্বর ২০১৯, ০০:০০
সৌদি আরবের শ্রমমন্ত্রী ড. আব্দুল্লাহ বিন নাসের আবু থুনিয়ান বলেছেন, সৌদি আরবে অবস্থানরত বাংলাদেশি নারী কর্মীদের ওপর কোনো ধরনের নির্যাতনের অভিযোগ পেলে ব্যবস্থা নেওয়া হবে। গতকাল বুধবার রিয়াদস্থ সৌদি আরবের শ্রম মন্ত্রণালয়ের সভাকক্ষে বাংলাদেশের প্রবাসী কল্যাণ ও বৈদেশিক কর্মসংস্থান মন্ত্রী ইমরান আহমদের সঙ্গে বৈঠকে তিনি এ কথা বলেন। বৈঠকে সৌদি আরবে কর্মী প্রেরণ এবং অবস্থানরত বাংলাদেশি কর্মীদের সুযোগ-সুবিধা ও বিভিন্ন সমস্যার প্রতিকার নিয়ে আলোচনা হয়।প্রবাসী কল্যাণ মন্ত্রী ইমরান আহমদ সৌদি আরবে অবস্থানরত বাংলাদেশি নারী কর্মীদের যথাযথ নিরাপত্তা ও প্রাপ্য অধিকারের বিষয়টি উত্থাপন করলে সৌদি শ্রমমন্ত্রী বলেন, এক্ষেত্রে কোনো ধরনের নেতিবাচক ঘটনার অভিযোগ পেলেই ব্যবস্থা নেওয়া হবে। এছাড়াও তিনি বলেন, সৌদি আরবে নারী গৃহকর্মীদের জন্য ব্যাংক একাউন্ট খোলা হবে এবং ব্যাংকের মাধ্যমে তাদের বেতন পরিশোধ করা হবে। ২০১৯ সালের শেষ নাগাদ মোসানেদ সিস্টেম আরো আপগ্রেড করা হবে এবং কাজ পরিত্যাগকারী নারী কর্মীদের দ্রুত দেশে ফেরত পাঠানো হবে।বৈঠকে দায়িত্বশীল ও মর্যাদাপূর্ণ অভিবাসন নিশ্চিত করতে বাংলাদেশের প্রবাসী কল্যাণ মন্ত্রণালয়ের কর্মকর্তা এবং সৌদি আরবের শ্রম মন্ত্রণালয়ের কর্মকর্তাদের সমন্বয়ে বছরে অন্তত দুই বার জয়েন্ট টেকনিক্যাল কমিটির সভা অনুষ্ঠানের বিষয়ে উভয়পক্ষ সম্মত হয়। এ বছরের নভেম্বরে জয়েন্ট টেকনিক্যাল কমিটির সভা আয়োজনের ব্যাপারে একমত পোষণ করেন।বৈঠককালে সৌদি আরবে নিযুক্ত বাংলাদেশের রাষ্ট্রদূত গোলাম মসিহ, সৌদি শ্রম মন্ত্রণালয়ের সচিব (দ্বিপাক্ষিক) মাহের আল কাসেম, মহাপরিচালক (দ্বিপাক্ষিক) ফয়সাল আল উতাইবি, প্রবাসী কল্যাণ মন্ত্রণালয়ের যুগ্মসচিব যাহিদ হোসেন ও সারোয়ার আলম, রিয়াদস্থ বাংলাদেশ দূতাবাসের পলিটিক্যাল মিনিস্টার এস এম আনিসুল হক এবং শ্রম কল্যাণ উইংয়ের কাউন্সিলর মেহেদী হাসান প্রমুখ। গতকাল প্রবাসীকল্যাণ মন্ত্রণালয়ের এক প্রেস বিজ্ঞপ্তিতে এই তথ্য জানানো হয়েছে। 



73905,89722
জাতিসংঘ সাধারণ পরিষদে যোগ দিতে কাল নিউইয়র্কে রওনা হবেন প্রধানমন্ত্রী
অন্যান্য
প্রকাশ : ১৯ সেপ্টেম্বর ২০১৯, ০০:০০
জাতিসংঘের সাধারণ পরিষদের ৭৪তম অধিবেশনে যোগ দিতে প্রধানমন্ত্রী শেখ হাসিনা আট দিনের সফরে আগামীকাল শুক্রবার নিউ ইয়র্কে যাত্রা করবেন। চলমান রোহিঙ্গা সংকট সমাধানে বাংলাদেশ এবার জাতিসংঘে ত্বরান্বিত বৈশ্বিক প্রচষ্টা চালাবে। পররাষ্ট্রমন্ত্রী এ কে আব্দুল মোমেন গতকাল বুধবার জাতিসংঘ অধিবেশনে প্রধানমন্ত্রীর অংশগ্রহণ এবং বিভিন্ন ইস্যুতে উচ্চপর্যায়ের বৈঠকগুলোতে যোগদান বিষয়ে এক সাংবাদ সম্মেলনে এ কথা জানান। তিনি বলেন, ২০১৭ সালে রোহিঙ্গা সংকট শুরুর পর সাধারণ পরিষদের দুটি অধিবেশনে প্রধানমন্ত্রীর দেওয়া প্রস্তাবগুলো এখনো প্রাসঙ্গিক। তবে এবার নতুন কোনো প্রস্তাব দিতে পারেন প্রধানমন্ত্রী।সংবাদ সম্মেলনে পররাষ্ট্র প্রতিমন্ত্রী শাহরিয়ার আলম এবং পররাষ্ট্রসচিবসহ ঊর্ধ্বতন কর্মকর্তারা উপস্থিত ছিলেন। পররাষ্ট্রমন্ত্রী জানান, এবারের নিউ ইয়র্ক সফরকালে প্রধানমন্ত্রী আন্তর্জাতিক সম্প্রদায়ের কাছ থেকে দুটি সম্মাননা পাচ্ছেন। বাংলাদেশে সফল টিকাদান কর্মসূচির জন্য গ্লোবাল অ্যালায়েন্স ফর ভ্যাকসিন অ্যান্ড ইমিউনাইজেশন (জিএভিআই) প্রধানমন্ত্রীকে ভ্যাকসিন হিরো সম্মাননা দেবে। আর ইউনিসেফ এক অনুষ্ঠানে ‘চ্যাম্পিয়ন অব স্কিল ডেভেলপমেন্ট ফর ইয়ুথ অ্যাওয়ার্ড’ দেবে প্রধানমন্ত্রীকে। পররাষ্ট্রমন্ত্রী জানান, প্রধানমন্ত্রী ২৭ সেপ্টেম্বর ইউএনজিএ ৭৪তম বার্ষিক অধিবেশনে ভাষণ দেবেন। তার সঙ্গে ২৪ সেপ্টেম্বর ভারতের প্রধানমন্ত্রী নরেন্দ্র মোদির দ্বিপাক্ষিক বৈঠক অনুষ্ঠিত হবে এবং ২৮ সেপ্টেম্বর তিনি জাতিসংঘের মহাসচিব আন্তোনিও গুতেরেসের সঙ্গে বৈঠক করবেন।বিমান বাংলাদেশ এয়ারলাইনসের একটি ভিভিআইপি ফ্লাইট প্রধানমন্ত্রী ও তার সফরসঙ্গীদের নিয়ে শুক্রবার বিকালে আবুধাবির উদ্দেশে হযরত শাহজালাল আন্তর্জাতিক বিমানবন্দর ত্যাগ করবে। ফ্লাইটটি আবুধাবিতে সন্ধ্যা ৬টা ৩০ মিনিটে (স্থানীয় সময়) আবুধাবি আন্তর্জাতিক বিমানবন্দরে অবতরণ করবে।সংযুক্ত আরব আমিরাতের রাজধানী আবুধাবিতে এক দিনের যাত্রাবিরতির পরে ২২ সেপ্টেম্বর সকাল সাড়ে ১০টায় (স্থানীয় সময়) ইত্তেহাদ এয়ার ওয়েজের একটি ফ্লাইটে নিউ ইয়র্কের পথে যাত্রা করবেন। একই দিনে প্রধানমন্ত্রী বিকাল ৪টা ২৫ মিনিটে (স্থানীয় সময়) নিউ ইয়র্কে জন এফ কেনেডি আন্তর্জাতিক বিমানবন্দরে পৌঁছাবেন। বিমানবন্দরে যুক্তরাষ্ট্রে নিযুক্ত বাংলাদেশের রাষ্ট্রদূত মোহাম্মদ জিয়াউদ্দিন এবং জাতিসংঘে বাংলাদেশের রাষ্ট্রদূত ও স্থায়ী প্রতিনিধি মাসুদ বিন মোমেন প্রধানমন্ত্রীকে স্বাগত জানাবেন।২৩ সেপ্টেম্বর প্রধানমন্ত্রী শেখ হাসিনা স্পেনের প্রধানমন্ত্রী পেদ্রো সানচেজের সঙ্গে কো-চেয়ার হিসেবে জাতিসংঘ ইকোনমিক অ্যান্ড সোশ্যাল কাউন্সিলে (ইসিওএসওসি) একই সঙ্গে ইউনিভার্সাল হেলথ কভারেজ বিষয়ে উচ্চপর্যায়ের বহুপাক্ষিক প্যানেল বৈঠক পরিচালনা করবেন।এছাড়া প্রধানমন্ত্রী অছি পরিষদে ইউনিভার্সাল হেলথ কভারেজ বিষয়ে উচ্চপর্যয়ের বৈঠকের পূর্ণাঙ্গ অধিবেশনে বাংলাদেশের অবস্থান তুলে ধরবেন বলে আশা করা হচ্ছে।প্রধানমন্ত্রী জাতিসংঘ সাধারণ পরিষদ হলে ক্লাইমেট অ্যাকশন সামিটে বক্তব্য রাখবেন এবং ‘রিকগনাইজিং পলিটিক্যাল লিডারশিপ ফর ইম্যুনাইজেশন ইন বাংলাদেশ’বিষয়ক অনুষ্ঠানে যোগ দেবেন।শেখ হাসিনা জাতিসংঘের সদর দপ্তর (ইউএনএইচকিউ) বুথে জাতিসংঘ মহাসচিবের স্পেশাল অ্যাডভোকেট ফর ইনক্লুসিভ ফিন্যান্স ফর ডেভেলপমেন্ট কুইন মেক্সিমার সঙ্গে বৈঠক করবেন।তিনি ইউএনএইচকিউর কনফারেন্স রুম ৭-এ গ্লোবাল কমিশন অন অ্যাডাপ্টেশন আয়োজিত একটি অনুষ্ঠানে অংশ নেবেন। তিনি নর্থ ডেলিগেটস লাউঞ্জে জাতিসংঘ মহাসচিব আয়োজিত স্টেট লাঞ্চনেও অংশ নেবেন।তিনি ইউএনএইচকিউর কনফারেন্স রুম ১১তে বাংলাদেশের স্থায়ী মিশন ও ওআইসি সচিবালয় আয়োজিত মিয়ানমারে রোহিঙ্গা সংখ্যালঘুদের অবস্থার ওপর একটি উচ্চপর্যায়ের বৈঠকেও যোগ দেবেন।শেখ হাসিনা ইউএনএইচকিউর ইসিওএসওসি চেম্বারে ‘লিডারশিপ ম্যাটার্স-রিলেভ্যান্স অব মহাত্মা গান্ধী ইন দ্য কন্টেম্পোরারি ওয়ার্ল্ড’ শীর্ষক এক অনুষ্ঠানে যোগ দেবেন। এছাড়া তিনি লোটে নিউ ইয়র্ক প্যালেস হোটেলে মার্কিন প্রেসিডেন্ট ডোনাল্ড ট্রাম্প আয়োজিত এক অভ্যর্থনা অনুষ্ঠানে যোগ দেবেন।২৫ সেপ্টেম্বর ট্রাস্টিশিপ কাউন্সিলে টেকসই উন্নয়নের (এসডিজি সম্মেলন) ওপর উচ্চপর্যায়ের রাজনৈতিক ফোরামে ‘লোকালাইজিং দ্য এসডিজিস’-এ প্রধানমন্ত্রী কো-মডারেটরের দায়িত্ব পালন করবেন।বাংলাদেশ প্রধনামন্ত্রী কাউন্সিল অন ফরেন রিলেশনসে ‘এ কনভারসেশন উইথ অনারেবল প্রাইম মিনিস্টার শেখ হাসিনা’ শীর্ষক একটি অনুষ্ঠানেও অংশ নেবেন।একই দিনে লোটে নিউ ইয়র্ক প্যালেস হোটেলে বাইলেটারেল মিটিং রুমে তিনি অস্ট্রেলিয়ার সাবেক প্রধানমন্ত্রী এবং সবার জন্য স্যানিটেশন ও পানির সভাপতি কেভিন রাডের সঙ্গে বৈঠক করবেন। এছাড়া তিনি বাংলাদেশ হাউজে একটি নৈশভোজে অংশ নেবেন।   



73906,89723
সুদহার কমানোর ঘোষণা দিল ফেড
অন্যান্য
প্রকাশ : ১৯ সেপ্টেম্বর ২০১৯, ০০:০০
ফের নীতিনির্ধারণী সুদহার কামানোর ঘোষণা দিল মার্কিন যুক্তরাষ্ট্রের কেন্দ্রীয় ব্যাংক ফেডারেল রিজার্ভ (ফেড)। বুধবার মুদ্রানীতি নিয়ে বৈঠকে এমন সিদ্ধান্ত নেওয়া হয়েছে। স্থানীয় সময় দুপুরের পর সুদহার কমিয়ে কত করা হচ্ছে সেই ঘোষণা দেওয়া হবে। এর আগে এক দশক পরে গত জুলাইয়ে প্রথম ফেডারেল রিজার্ভ সুদের হার কমায়। মূলত বিনিয়োগ প্রবাহ বাড়াতেই এমন পদক্ষেপ নেওয়া হয়। অর্থনীতি চাঙ্গা করাসহ বিনিয়োগ বাড়াতে সে সময় সুদহার দশমিক ২৫ শতাংশীয় পয়েন্ট কমানো হয়েছে। ফলে ফেডের বেঞ্চমার্ক সুদহার ২ থেকে ২ দশমিক ২৫ শতাংশের মধ্যে নির্ধারণ করা হয়। ধারণা করা হচ্ছে—এবার এই সুদ হার ১ দশমিক ৭৫ থেকে ২ শতাংশের মধ্যে নির্ধারণ করা হবে। বিশ্বের শীর্ষ দুই অর্থনীতি চীন-যুক্তরাষ্ট্র বাণিজ্য সংঘাতের কারণে মার্কিন অর্থনীতিতে মন্দার ঝুঁকি বাড়ছে। এই অবস্থায় কেন্দ্রীয় ব্যাংকের সুদহার কমিয়ে বিনিয়োগ বাড়াতে চাইছে। সেইসঙ্গে মূল্যস্ফীতি ২ শতাংশে বেঁধে রাখতে চাইছে যুক্তরাষ্ট্র। অবশ্য প্রেসিডেন্ট ডোনাল্ড ট্রাম সুদ হার আরো কমিয়ে শূন্যের কোটায় নিয়ে আসার পক্ষপাতী। বিবিসির বিশ্লেষণে বলা হয়েছে, যুক্তরাষ্ট্রে সুদহার কমানোর সংবাদ বিশ্বের অনেক দেশের জন্য দুঃসংবাদ হতে পারে। কারণ বিশ্বের অন্যান্য দেশের পণ্যের গন্তব্য হলো মার্কিন বাজার। দেশটিতে মূল্যস্ফীতির উঠানামা হলে এসব পণ্য ক্ষতিগ্রস্ত হবে। অবশ্য এর পক্ষেও যুক্তি রয়েছে। মার্কিন গণমাধ্যমের বিশ্লেষণ অনুযায়ী নীতিনির্ধারণী সুদহার কমানো হলে দেশে বিনিয়োগ বৃদ্ধি পাবে। ফেড আশা করছে, এ ধরনের সুদহার কমালে বিনিয়োগ বাড়বে। ফলে চক্রাকার প্রবাহে মূল্যস্ফীতির হার কিছুটা বাড়বে, বেকারত্বের হার আরো কমে আসবে। 



73907,89724
মাদ্রাসা কর্তৃপক্ষের দাবি ছাত্রীকে জিনে নিয়েছে
অন্যান্য
প্রকাশ : ১৯ সেপ্টেম্বর ২০১৯, ০০:০০
রাজধানীর পল্লবীর একটি মাদ্রাসা থেকে সাজমিন আক্তার (১৩) নামে এক ছাত্রী নিখোঁজ হয়েছে। গত ৩১ আগস্ট সে নিখোঁজ হয়। মাদ্রাসা কর্তৃপক্ষ বলছে, মেয়েটিকে জিন নিয়ে গেছে। মেয়েটির পরিবার বলছে, মাদ্রাসা কর্তৃপক্ষ তার মেয়েকে গুম করেছে। গতকাল বুধবার সকালে মেয়ের সন্ধান চেয়ে বাবা মো. শরিফ উল্লা এবং মা শিল্পী আক্তার রাজধানীর সেগুনবাগিচায় বাংলাদেশ ক্রাইম রিপোর্টার্স অ্যাসোসিয়েশন (ক্র্যাব) কার্যালয়ে এক সংবাদ সম্মেলনে তারা একমাত্র মেয়েকে উদ্ধারে প্রধানমন্ত্রী ও স্বরাষ্ট্রমন্ত্রীর সহযোগিতা চেয়েছেন।সংবাদ সম্মেলনে সাজমিনের মা শিল্পী আক্তার বলেন, চার বছর ধরে তার মেয়ে পল্লবীর বাউনিয়াবাদ জামিয়া ফোরকানিয়া তালিমিয়া মহিলা মাদ্রাসায় পড়ছে। সে খুছুছি জামায়াত বা ষষ্ঠ শ্রেণির শিক্ষার্থী। গত ২৭ আগস্ট তাকে মাদ্রাসায় দিয়ে আসি। ৩১ আগস্ট মাদ্রাসা কর্তৃপক্ষ ফোন করে জানায়, সাজমিনকে পাওয়া যাচ্ছে না। এরপর আমি মাদ্রাসায় গেলে নিরাপত্তাকর্মী বলে, আপনার মেয়েকে খুঁজে পাওয়া যাচ্ছে না। এরপর আমি মাদ্রাসার হুজুর ও আপাকে ফোন দেই। তারা একেক সময় একেক কথা বলছেন।তিনি আরো বলেন, মাদ্রাসা কর্তৃপক্ষ প্রথমে বলে, গেটে বাবার সঙ্গে দেখা করতে গিয়ে সাজমিন আর আসেনি। আবার জানায়, আমার মেয়ের সঙ্গে জিন আছে। তাকে জিনে নিয়ে গেছে। আবার বলে সে অসুস্থ। মাথা ঘুরে সিঁড়িতে পড়ে গেছে। এ বিষয়ে ১ সেপ্টেম্বর পল্লবী থানায় একটি জিডি করি। কিন্তু পুলিশ আজ পর্যন্ত মেয়েটির সন্ধান দিতে পারেনি। এর মধ্যে কয়েকটি নম্বর থেকে পুলিশ পরিচয়ে আমার কাছে টাকা চাওয়া হয়েছে।সাজমিনের বাবা মো. শরিফ উল্লা বলেন, মাদ্রাসায় পর্যাপ্ত নিরাপত্তা ব্যবস্থা ছিল বলে মেয়েকে সেখানে পড়তে দিয়েছি। আমরা দেখা করতে গেলেও ঘণ্টার পর ঘণ্টা অপেক্ষা করতে হতো। মাদ্রাসায় সিসিটিভি রয়েছে। নিরাপত্তাকর্মী রয়েছে। রয়েছে শিক্ষকদের নজরদারি। সেখান থেকে অনুমতি ছাড়া কেউ বের হতে পারে না। এমনকি বাবা-মা ছাড়া কারো সঙ্গে দেখাও করতে দেয় না। এত কিছুর পরও আমার মেয়ে কীভাবে নিখোঁজ হয়। সাজমিন আমাদের একমাত্র মেয়ে। আমরা তাকে ফেরত চাই।এ বিষয়ে মাদ্রাসার শিক্ষক মাসুদ আকবর বলেন, মেয়েটি নিখোঁজের সময় আমাদের প্রিন্সিপাল হজে ছিলেন। সিসি ক্যামেরা মনিটরিং তার কক্ষ থেকে করা হয়। রুম পরিষ্কার করতে গিয়ে ক্লিনাররা সিসি ক্যামেরার সুইচ অফ করে রাখে। তাই সিসি ক্যামেরায় কিছু ধরা পড়েনি। তবে ঘটনার দিন সকালে একজন ম্যাডাম তাকে গেট থেকে বের হতে দেখছে। তখন সে তার বাবার সঙ্গে দেখা করতে যাচ্ছি বলে বের হয়ে যায়। এরপর থেকে সে নিখোঁজ রয়েছে। জিনের বিষয় জানতে চাইলে তিনি বলেন, মেয়েটির সহপাঠীরা বলছে সে অসুস্থ ছিল।এ বিষয়ে পল্লবী থানার ওসি নজরুল ইসলাম বলেন, আমরা ঘটনার পর মেয়েটিকে উদ্ধারে কাজ করছি। মাদ্রাসা কর্তৃপক্ষের অনেককে জিজ্ঞাসাবাদ করেছি। আমরাও বিভিন্নভাবে চেষ্টা করছি। তবে এখনো তেমন কোনো আপডেট নেই।



73908,89725
সারা বিশ্বে মাদ্রাসা শিক্ষার রোল মডেল বাংলাদেশ —শিক্ষা উপমন্ত্রী
অন্যান্য
প্রকাশ : ১৯ সেপ্টেম্বর ২০১৯, ০০:০০
শিক্ষা উপমন্ত্রী মহিবুল হাসান চৌধুরী বলেছেন, মাদ্রাসায় উচ্চ শিক্ষা প্রসারের লক্ষ্যে ইসলামি আরবি বিশ্ববিদ্যালয় প্রতিষ্ঠা করা হয়েছে। সারা বিশ্বে এখন মাদ্রাসা শিক্ষার রোল মডেল বাংলাদেশ। উচ্চ শিক্ষায় মাদ্রাসা শিক্ষাকে কীভাবে যুগোপযোগী করা যায় সে ক্ষেত্রে সকলকে একসঙ্গে কাজ করতে হবে। রাষ্ট্রীয় শিক্ষাব্যবস্থার মধ্যে মাদ্রাসা শিক্ষাব্যবস্থা অত্যন্ত সুগঠিত ও চমত্কারভাবে সাজানো।গতকাল বুধবার ইসলামি আরবি বিশ্ববিদ্যালয় কর্তৃক ‘মাদ্রাসায় উচ্চ শিক্ষা ব্যবস্থার উন্নয়ন’ শীর্ষক আলোচনা সভা ২০১৯ বিশ্ববিদ্যালয় অডিটরিয়ামে অনুষ্ঠিত হয়েছে।ইসলামি আরবি বিশ্ববিদ্যালয়ের উপাচার্য প্রফেসর ড. মুহাম্মদ আহসান উল্লাহর সভাপতিত্বে অনুষ্ঠানে প্রধান আলোচক ছিলেন বিশ্ববিদ্যালয় মঞ্জুরি কমিশনের চেয়ারম্যান প্রফেসর ড. কাজী শহীদুল্লাহ। বিশেষ অতিথি ছিলেন মাদ্রাসা শিক্ষা অধিদপ্তরের মহাপরিচালক সফিউদ্দিন আহমদ ও বাংলাদেশ মাদ্রাসা শিক্ষা বোর্ডের চেয়ারম্যান প্রফেসর কায়সার আহমেদ।—প্রেস বিজ্ঞপ্তি



73909,89726
বিআরটিএর মৃত সহকারি পরিচালকের বাসায় মিলল ৩৩ লাখ টাকা
সারাদেশ
প্রকাশ : ১৯ সেপ্টেম্বর ২০১৯, ০০:২০
ঝিনাইদহের বিআরটিএ এর মৃত সহকারি পরিচালক বিলাশ চন্দ্র সরকারের বাসা থেকে নগদ ৩৩ লাখ ১৮ হাজার টাকা উদ্ধার করেছেন জেলা প্রশাসক সরোজ কুমার নাথ। ঊর্ধ্বতন কর্তৃপক্ষের নির্দেশে উদ্ধার করা টাকা ট্রেজারিতে জমা রাখা হয়েছে।বুধবার রাতে জেলা প্রশাসক সরোজ কুমার নাথ বিষয়টি ইত্তেফাককে নিশ্চিত করেছেন।জেলা প্রশাসন সূত্র জানায়, গত ১০ সেপ্টেম্বর ঝিনাইদহের সহকারি পরিচলক বিলাশ চন্দ্র সরকার হৃদরোগে আক্রান্ত হয়ে মারা যান। তিনি ভাড়া বাসায় একা থাকতেন।  স্ত্রী ও সন্তানরা ঢাকাতে থাকতেন। খবর পেয়ে ১২ সেপ্টেম্বর ছেলে ও স্ত্রী ঝিনাইদহে আসেন। তাদের উপস্থিতিতে বাসার আলমারি খুলে ৩৩ লাখ ১৮ হাজার নগদ টাকা পাওয়া যায়।  ছেলেরা দাবি করে তার বাবার ৬টি ব্যাংকে ঋণ আছে। পরে ওই ব্যাংক গুলোতে যাচাই বাছাই করে প্রশাসন নিশ্চিত হয় বিলাশ সরকারের নামে কোন ঋণ নেই। এরপর জেলা প্রশাসক খুলনা বিভাগীয় কমিশনার ও ঢাকাতে জানান।
সংশ্লিষ্টদের ধারনা টাকাগুলি অবৈধ। তাই জেলা প্রশাসকের নির্দেশে টাকাগুলি উদ্ধার করে ট্রেজারিতে জমা রাখা হয়।ইত্তেফাক/এমআরএম



73910,89727
যুক্তরাষ্ট্রের নতুন জাতীয় নিরাপত্তা উপদেষ্টা রবার্ট ও’ ব্রায়েন
অন্যান্য
প্রকাশ : ১৯ সেপ্টেম্বর ২০১৯, ০০:০০
যুক্তরাষ্ট্রের নতুন জাতীয় নিরাপত্তা উপদেষ্টা হলেন রবার্ট ও’ ব্রায়েন। গতকাল বুধবার প্রেসিডেন্ট ডোনাল্ড ট্রাম্প তার নাম ঘোষণা করেছেন। এক টুইটার বার্তায় প্রেসিডেন্ট ট্রাম্প বলেন, ‘জাতীয় নিরাপত্তা উপদেষ্টা হিসেবে রবার্ট সি ও’ ব্রায়েনের নাম ঘোষণা করতে পেরে আনন্দবোধ করছি। তিনি বর্তমানে পররাষ্ট্রমন্ত্রণালয়ে প্রেসিডেন্টের শরণার্থী বিষয়ক বিশেষ দূত হিসেবে সফলতার সঙ্গে দায়িত্ব পালন করছেন। আমি রবার্টের সঙ্গে দীর্ঘদিন কাজ করেছি। আশা করি তিনি ভাল কাজ করবেন।’ এক সপ্তাহ আগে জন বোল্টনকে জাতীয় নিরাপত্তা উপদেষ্টার পদ থেকে সরিয়ে দিয়েছিলেন প্রেসিডেন্ট ট্রাম্প। -সিএনএন



73911,89728
ইরানই তেল ক্ষেত্রে হামলা চালিয়েছে : সৌদি আরব
অন্যান্য
প্রকাশ : ১৯ সেপ্টেম্বর ২০১৯, ০০:০০
সৌদি আরব দাবি করেছে, ইরানই তেল ক্ষেত্রে হামলা চালিয়েছে। গতকাল দেশটির প্রতিরক্ষামন্ত্রণালয় জানিয়েছে, ১৮ টি ড্রোন এবং ৭টি মিসাইল নিক্ষেপ করা হয়েছে ইয়েমেনের বাইরে থেকে। এসব অস্ত্রের ধ্বংসাবশেষই প্রমাণ করছে যে তেহরানই হামলা চালিয়েছে। গতকাল এক সংবাদ সম্মেলনে এই তথ্য জানিয়েছেন প্রতিরক্ষামন্ত্রণালয়ের মুখপাত্র কর্নেল তুর্কি আল মালকি। এই সময় ড্রোন ও মিসাইলের ধ্বংসাবশেষও সাংবাদিকদের দেখানো হয়। তিনি বলেন, উত্তর দিক থেকে হামলা চালানো হয়েছে এবং ইরানই এতে মদত জুগিয়েছে। এর আগে যুক্তরাষ্ট্রও জানায় যে, ইরানই তেল ক্ষেত্রে হামলার জন্য দায়ী। যদিও ইয়েমেনের হুতি বিদ্রোহীরা হামলার দায়িত্ব স্বীকার করেছে। আর ইরান অস্বীকার করে আসছে। এদিকে মার্কিন প্রেসিডেন্ট ট্রাম্প ইরানের ওপর আরো নিষেধাজ্ঞা চাপানোর নির্দেশ দিয়েছেন। তবে এ বিষয়ে বিস্তারিত বলেননি তিনি। -রয়টার্স



73912,89729
মোদির বিমানকে আকাশসীমা ব্যবহার করতে দেবে না পাকিস্তান
অন্যান্য
প্রকাশ : ১৯ সেপ্টেম্বর ২০১৯, ০০:০০
আমেরিকা যাওয়ার সময় প্রধানমন্ত্রী নরেন্দ্র মোদির বিমানকে আকাশসীমা ব্যবহার করতে দেবে না পাকিস্তান। গতকাল দেশটির পররাষ্ট্রমন্ত্রী শাহ মেহমুদ কোরেশির বরাত দিয়ে এই তথ্য জানিয়েছে বার্তা সংস্থা এএনআই। ২১ সেপ্টেম্বর এক সপ্তাহের যুক্তরাষ্ট্র সফরে যাবেন প্রধানমন্ত্রী মোদি। ২৬ ফেব্রুয়ারি বালাকোটে জয়শ-ই-মোহম্মদের জঙ্গিঘাঁটিতে ভারতের বিমান হানার পরই ভারতের জন্য তাদের আকাশসীমা বন্ধ করে দেয় পাকিস্তান। তবে জুলাইয়ে আবার তা আংশিকভাবে খুলে দেয়।জম্মু-কাশ্মীর থেকে বিশেষ রাজ্যের মর্যাদা প্রত্যাহার এবং রাজ্যটিকে ভেঙে দুটি কেন্দ্রশাসিত অঞ্চলে পরিণত করার ভারতের পদক্ষেপের প্রসঙ্গ টেনে কোরেশি বলেন, এই সিদ্ধান্ত ভারতের সাম্প্রতিক ব্যবহারের জন্য। ভারতের পররাষ্ট্রমন্ত্রণালয় জানিয়েছে, ভিভিআইপিদের বিমান ওড়ার ক্ষেত্রে ছাড়পত্র না দেওয়ার পাকিস্তানি সিদ্ধান্তে দুঃখিত তারা। কারণ এটি অন্যান্য সাধারণ দেশের ক্ষেত্রে রুটিন মাফিকই অনুমোদিত হয়। পররাষ্ট্রমন্ত্রণালয়ের মুখপাত্র রবিশ কুমার বলেন, আমরা পাকিস্তানকে এই ধরনের একতরফা ও ভিত্তিহীন পদক্ষেপ ত্যাগ করার আহ্বান জানাই। -এনডিটিভি



73913,89730
অন্য আঞ্চলিক ভাষার উপরে হিন্দিকে চাপিয়ে দেওয়ার কথা বলিনি: অমিত শাহ
অন্যান্য
প্রকাশ : ১৯ সেপ্টেম্বর ২০১৯, ০০:০০
গত শনিবার হিন্দি দিবসে করা টুইটের বক্তব্য থেকে পিছু হটলেন ভারতের স্বরাষ্ট্রমন্ত্রী অমিত শাহ। গতকাল বুধবার তিনি জানান, তিনি কখনোই অন্য আঞ্চলিক ভাষার উপরে হিন্দিকে চাপিয়ে দেওয়ার কথা বলেননি। তিনি বলেন, যদি কিছু মানুষ এই নিয়ে রাজনীতি করতে চান, সেটা তাদের ব্যাপার। গত শনিবার স্বরাষ্ট্রমন্ত্রী টুইট করেন, ভারত বহু ভাষাভাষীর দেশ এবং প্রতিটি ভাষারই নিজস্ব গুরুত্ব রয়েছে। কিন্তু বিশ্বব্যাপী পরিচিতির জন্যে একটি অভিন্ন ভাষার প্রয়োজন। আজ যদি এমন একটিও ভাষা থাকে যা জাতিকে ঐক্যবদ্ধ করার ক্ষমতা রাখে তাহলো হিন্দি ভাষা। এই ভাষা ভারতের সর্বাধিক কথ্য এবং সহজবোধ্য ভাষা। ওই টুইটকে ঘিরে শুরু হয় তীব্র প্রতিবাদ। বিশেষ করে দক্ষিণের রাজ্যগুলো যেখানে বরাবরই হিন্দির ব্যবহার বাড়ানো সংক্রান্ত কোনরকম সম্ভাবনা তৈরি হলেই প্রতিবাদ হয়, সেখানে অমিতের টুইট ঘিরে সরব হন অনেকেই। -এনডিটিভি



73914,89731
সীমান্তের ইতিহাস লেখবে ভারত
অন্যান্য
প্রকাশ : ১৯ সেপ্টেম্বর ২০১৯, ০০:০০
সীমান্তের ইতিহাস লেখবে ভারত। দেশটির প্রতিরক্ষামন্ত্রী রাজনাথ সিং এ সংক্রান্ত এক নতুন প্রকল্পে অনুমোদন দিয়েছেন বলে প্রতিরক্ষা মন্ত্রণালয় জানিয়েছে। প্রকল্পের বিষয়বস্তুই হচ্ছে-ভারতের সীমান্তরেখার ইতিহাস। এ বিষয়ে মঙ্গলবার ইন্ডিয়ান কাউন্সিল অব হিস্টোরিক্যাল রিসার্চ, নেহেরু মেমোরিয়াল মিউজিয়াম অ্যান্ড লাইব্রেরি, ডিরেক্টর জেনারেল অব আর্কাইভস, প্রতিরক্ষা মন্ত্রণালয়, পররাষ্ট্রমন্ত্রণালয়ম ও স্বরাষ্ট্রমন্ত্রণালয়ের সঙ্গে বৈঠক করেন রাজনাথ সিং। জানা গেছে, ওই প্রকল্পে বিভিন্ন বিষয়কে রাখা হয়েছে। এর মধ্যে অন্যতম সীমান্তরেখা তৈরি, ভেঙে দেওয়া ও পরিবর্তন করা। এছাড়া আছে-প্রতিরক্ষা বাহিনীর ভূমিকা, সীমান্ত প্রদেশে বসবাসকারী মানুষ, তাদের সংস্কৃতি, আর্থ-সামাজিক অবস্থান এসবও রয়েছে। দুই বছরের মধ্যে প্রকল্পটি সম্পূর্ণ করা হবে বলে জানা গেছে। -এনডিটিভি



73915,89732
আরো তিন ক্লাবে অভিযান, জুয়ার ২৩ লাখ টাকা উদ্ধার
রাজধানী
প্রকাশ : ১৯ সেপ্টেম্বর ২০১৯, ০০:২৬
ঢাকা মহানগর দক্ষিণ যুবলীগের সাংগঠনিক সম্পাদক খালেদ মাহমুদ ভূঁইয়া নিয়ন্ত্রিত অবৈধ ইয়ংমেনস ক্লাবের ক্যাসিনোতে অভিযানের পর ঢাকার আরও তিনটি ক্লাবে অভিযান চালিয়েছে র‌্যাব। এসব ক্লাব থেকে জুয়ার ২৩ লাখ টাকা উদ্ধার এবং ৩৯ জনকে গ্রেফতার করা হয়েছে।এই ক্লাবগুলো হল- ইয়ংমেনস ক্লাবের পাশের ঢাকা ওয়ান্ডারাস ক্লাব, গুলিস্তানের মুক্তিযোদ্ধা সংসদ ক্রীড়াচক্র এবং বনানীর আহমদ টাওয়ারের গোল্ডেন ঢাকা বাংলাদেশ।র‌্যাব জানায়, রাজধানীর গুলিস্তান এলাকায় পীর ইয়ামিন মার্কেটের পাশে মুক্তিযোদ্ধা সংসদ ক্রীড়াচক্রের অবৈধ ক্যাসিনোর বিরুদ্ধে অভিযান চলানো হয়। এসময় সেখান থেকে জুয়ার সরঞ্জাম, তিন লাখ টাকা উদ্ধার করা হয়। গ্রেপ্তার করা হয়েছে ৩৯ জনকে।অপরদিকে বনানী আহম্মেদ টাওয়ারস্থ গোল্ডেন ঢাকা বাংলাদেশ নামক ক্যাসিনোতে অভিযান চালায় র‌্যাব-১। ক্যাসিনোটি তালাবন্ধ পাওয়া যায়।  পরে এটি সিলগালা করে দেওয়া হয়।ইয়ংমেনস ক্লাবে ক্যাসিনোতে র‌্যাবের অভিযান। ছবি: ফোকাস বাংলাএদিকে ফকিরাপুলের ওয়ান্ডারাস ক্লাব থেকে নগদ ২০ লাখ ২৭ হাজার টাকা, জুয়ার সরঞ্জাম, ২০ হাজার ৫০০ টাকার জাল নোট, বিপুল পরিমাণ মদ ও মাদক জব্দ করা হয়েছে।র‌্যাবের ম্যাজিস্ট্রেট সারোয়ার আলম জানান, ওয়ান্ডারাস ক্লাবটি ওই এলাকার ওয়ার্ড কাউন্সিলর মমিনুল হক সাইদ ও মোল্লা মো. কাওসার পরিচালনা করেন।এর আগে যুবলীগ নেতা খালেদ মাহমুদ ভূঁইয়ার ইয়ংমেনস ক্লাবে অভিযান চালিয়ে সেখান থেকে বিপুল পরিমাণ ইয়াবা, মদ, বিয়ার ও নগদ ২০ লাখ টাকা জব্দ করা হয়। পাশাপাশি তরুণীসহ ১৪২ জনকে আটকে সাজা দিয়েছে র‌্যাবের ভ্রাম্যমাণ আদালত।র‌্যাবের হাতে গ্রেফতার হওয়া ঢাকা দক্ষিণ যুবলীগ নেতা খালেদ মাহমুদ ভূঁইয়ার বিরুদ্ধে অভিযোগের শেষ নেই। মতিঝিল-ফকিরাপুল ক্লাবপাড়ায় ক্যাসিনো থেকে শুরু করে কমপক্ষে সাতটি সরকারি ভবনে ঠিকাদারি নিয়ন্ত্রণ ও সরকারি জমি দখলের মতো নানা অভিযোগ তার বিরুদ্ধে।  এই সেই যুবলীগ নেতা খালেদ মাহমুদ। ছবি: সংগৃহীতঅভিযোগ থেকে জানা যায়, রাজধানীর মতিঝিল, ফকিরাপুল এলাকায় কমপক্ষে ১৭টি ক্লাব নিয়ন্ত্রণ করেন এই যুবলীগ নেতা। এর মধ্যে ১৬টি ক্লাব নিজের লোকজন দিয়ে আর ফকিরাপুল ইয়াং ম্যানস নামের ক্লাবটি সরাসরি তিনি পরিচালনা করেন। প্রতিটি ক্লাব থেকে প্রতিদিন কমপক্ষে এক লাখ টাকা নেন তিনি। এসব ক্লাবে সকাল ১০টা থেকে ভোর পর্যন্ত ক্যাসিনোতে চলে জুয়া। সেখানে মাদকের ছড়াছড়ি। পাওয়া যায় ইয়াবাও। খিলগাঁও-শাহজাহানপুর হয়ে চলাচলকারী লেগুনা ও গণপরিবহন থেকে নিয়মিত টাকা দিতে হয় খালেদকে। প্রতি কোরবানির ঈদে শাহজাহানপুর কলোনি মাঠ, মেরাদিয়া ও কমলাপুর পশুর হাট নিয়ন্ত্রণ করেন তিনি। খিলগাঁও রেল ক্রসিংয়ে প্রতিদিন রাতে মাছের একটি হাট বসান এই নেতা। সেখান থেকে মাসে কমপক্ষে এক কোটি টাকা আদায় করেন তিনি।ইত্তেফাক/জেডএইচ



73916,89733
পুরোনো পথ, পুরোনো গন্তব্যেই নিয়ে যেতে পারে : ড. ইউনূস
অন্যান্য
প্রকাশ : ১৯ সেপ্টেম্বর ২০১৯, ০০:০০
ভারতের রাজধানী নয়াদিল্লিতে দেশটির সর্বোচ্চ থিংক ট্যাংক ‘ন্যাশনাল ইনস্টিটিউশন ফর ট্রান্সফরমিং ইন্ডিয়া’র উপদেষ্টা, গবেষক ও ঊর্ধ্বতন কর্মকর্তাদের উদ্দেশে দেওয়া ভাষণে নোবেল বিজয়ী প্রফেসর ড. মুহাম্মদ ইউনূস বলেছেন, অর্থশাস্ত্রকে একটি সত্যিকার সামাজিক বিজ্ঞানে পরিণত হতে হলে ‘তিন শূন্য’—অর্থাত্ শূন্য দারিদ্র্য, শূন্য বেকারত্ব ও শূন্য নিট কার্বন নিঃসারণের পৃথিবী গড়ে তোলার পথ অনুসন্ধান করতে হবে। ভারত সরকারের টেকসই উন্নয়ন লক্ষ্য (এসডিজি) অর্জনে নীতি নির্ধারণকারী ‘ন্যাশনাল ইনস্টিটিউশন ফর ট্রান্সফরমিং ইন্ডিয়া’র আমন্ত্রণে ড. ইউনূস নয়াদিল্লি সফরে গিয়ে গত সোমবার একথা বলেন। ভারতের প্রধানমন্ত্রী নরেন্দ্র মোদির ঘনিষ্ঠ উপদেষ্টা অমিতাভ কান্তর নেতৃত্বাধীন সংস্থাটি ‘নীতি আয়োগ’ নামে বহুল পরিচিত।প্রফেসর ইউনূস তার বক্তব্যে সম্পদ কেন্দ্রীকরণ, বেকারত্ব ও পরিবেশ—এই তিন বিষয়ে তার উদ্বেগ তুলে ধরেন। তিনি বলেন, পুরোনো পথ আমাদের শুধু পুরোনো গন্তব্যেই নিয়ে যেতে পারে। তিনি আরো বলেন যে, ভারতে ক্ষুদ্রঋণের বিকাশের যে গতি তাতে আগামী পাঁচ বছরে ক্ষুদ্রঋণ প্রতিষ্ঠানগুলোর সদস্যসংখ্যা ২০ কোটি ছাড়িয়ে যাবে এবং ঋণের স্থিতি এ সময়ে দ্বিগুণ হয়ে যাবে। ভারতের গ্রামীণ অর্থনীতির সব ক্ষেত্রে ক্ষুদ্রঋণের অভিঘাত পুরোপুরি দৃশ্যমান হবে। তিনি ক্ষুদ্রঋণের সঙ্গে যুক্ত নেতৃস্থানীয় ব্যক্তিদেরকে আর্থিক খাতের বাইরে অন্য খাতগুলো প্রসারিত করতে আহ্বান জানান। তিনি বাংলাদেশে সামাজিক ব্যবসার মাধ্যমে এসব খাতের বিকাশের উদাহরণ তুলে ধরেন।



73917,89734
ইস্টার্ন ইউনিভার্সিটির ৬৫ শিক্ষার্থীকে বার কাউন্সিলে রেজিস্ট্রেশনের সুযোগ দেওয়ার নির্দেশ হাইকোর্টের
অন্যান্য
প্রকাশ : ১৯ সেপ্টেম্বর ২০১৯, ০০:০০
ইস্টার্ন ইউনিভার্সিটি থেকে আইন বিষয়ে উত্তীর্ণ হওয়া ৬৫ শিক্ষার্থীকে আইনজীবী তালিকাভুক্তি পরীক্ষায় অংশগ্রহণের জন্য রেজিস্ট্রেশন ও ফরম পূরণের সুযোগ দিতে বার কাউন্সিলকে নির্দেশ দিয়েছে হাইকোর্ট। বিচারপতি এম ইনায়েতুর রহিম ও বিচারপতি মো. খায়রুল আলমের সমন্বয়ে গঠিত হাইকোর্টের ডিভিশন বেঞ্চ গতকাল বুধবার এই আদেশ দেন।বার কাউন্সিলের পরীক্ষায় অংশ নিতে ইস্টার্ন ইউনিভার্সিটির ২০১৪-১৫ ব্যাচের ৬৫ শিক্ষার্থীর তালিকা পাঠানো হয়। তবে ৫০ জনের বেশি হওয়ায় বার কাউন্সিল ঐ তালিকা ফেরত দেয়। বার কাউন্সিলের এ সিদ্ধান্তটি চ্যালেঞ্জ করে হাইকোর্টে রিট দায়ের করেন ঐ শিক্ষার্থীরা। আদালতে রিটের পক্ষে শুনানি করেন আইনজীবী এ এম আমিন উদ্দিন ও শাহ মঞ্জুরুল হক।আইনজীবীরা বলেন, ২০১৪ সালে এসব শিক্ষার্থী ইস্টার্ন ইউনির্ভাসিটিতে ভর্তি হয়। আর বেসরকারি বিশ্ববিদ্যালয় এক সেশনে ৫০ জনের বেশি শিক্ষার্থী ভর্তি করতে পারবে না বলে ২০১৭ সালে রায় দিয়েছে আপিল বিভাগ। যেহেতু রায়ের আগেই তারা ভর্তি হয়েছে সেহেতু কেন বার কাউন্সিলের পরীক্ষায় অংশগ্রহণ থেকে বঞ্চিত হবে। 



