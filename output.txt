342451,358268
সুন্দরবন রক্ষায় প্যারিসে বাংলাদেশ-ভারতের যৌথ উদ্যোগ
জাতীয়
প্রকাশ : ০৯ ডিসেম্বর ২০১৫, ১৯:০১
   সুন্দরবন রক্ষায় প্যারিসে যৌথ উদ্যোগ নিয়েছে ভারত ও বাংলাদেশ। বুধবার প্যারিসে 'কপ ২১' সম্মেলন স্থলে সুন্দরবন রিজিওন কো-অপারেশন ইনিশিয়েটিভ (এসআরসিআই) সম্পর্কিত আলোচনায় বসেন বাংলাদেশের পরিবেশ ও বন মন্ত্রী আনোয়ার হোসেন মঞ্জু এবং ভারতের পরিবেশ মন্ত্রী প্রকাশ জাভারকর।   এসআরসিআই উদ্যোগের লক্ষ্য সুন্দরবনের জন্য সরকার, সুশীল সমাজ এবং কূটনৈতিক পর্যায়ে সমন্বিত কার্যকর কর্মসূচি গ্রহণ। জলবায়ু পরিবর্তন মোকাবেলায় সুন্দরবনের ভূমিকা সম্পর্কে বিশ্ব দরবারে অবস্থান তৈরি। ইকো-পর্যটন, টেকসই মৎস্য আহরণ ও জলজ পালন ব্যবস্থাপনার মাধ্যমে অর্থনৈতিক উন্নয়ন। সুন্দরবন অঞ্চলের জন্য সমন্বিত সহায়তা ও উন্নয়নমূলক ব্যবস্থাপনা গ্রহন। IMG0



342452,358269
কাউখালীর বধ্যভূমিতে প্রদীপ প্রজ্বলন
সারাদেশ
প্রকাশ : ০৯ ডিসেম্বর ২০১৫, ১৯:০৬
   শহীদদের স্মরণে বাংলাদেশ শিল্পকলা একাডেমি পিরোজপুরের কাউখালী শাখার উদ্যোগে পাইলট অফিস সংলগ্ন বধ্যভূমিতে বুধবার সন্ধ্যা ৬টার দিকে প্রদীপ প্রজ্বলন করা হয়েছে।   এ সময় উপজেলা শিল্পকলা একাডেমির সভাপতি ও উপজেলা নির্বাহী কর্মকর্তা মো. শহিদুল ইসলামের সভাপতিত্বে সংক্ষিপ্ত সমাবেশে বক্তব্য রাখেন উপজেলা চেয়ারম্যান এসএম আহসান কবীর, কাউখালী সদর ইউপি চেয়ারম্যান আমিনুর রশীদ মিলটন, ইউপি চেয়ারম্যান কৃষ্ণ লাল গুহ, উপজেলা মুক্তিযোদ্বা সংসদের  ডেপুটি কমান্ডার আলী হোসেন তালুকদার, সাংস্কৃতিক কর্মী অ্যাডভোকেট কমল কৃষ্ণ মুখার্জ্জী, শিল্পকলা একাডেমির সাধারণ সম্পাদক সুব্রত রায় প্রমুখ।   



342453,358270
মাতারবাড়িতে কয়লাভিত্তিক নতুন বিদ্যুৎকেন্দ্র হচ্ছে
বাণিজ্য
প্রকাশ : ০৯ ডিসেম্বর ২০১৫, ১৯:১১
   কক্সবাজারের মাতারবাড়িতে ৭০০ মেগাওয়াট ক্ষমতাসম্পন্ন আরেকটি কয়লাভিত্তিক বিদ্যুৎকেন্দ্র নির্মিত হতে যাচ্ছে। রাষ্ট্রীয় মালিকানাধীন প্রতিষ্ঠান কোল পাওয়ার জেনারেশন কোম্পানি বাংলাদেশ লিমিটেড (সিপিজিসিবিএল) এবং সিঙ্গাপুরের কোম্পানি সেম্বকরূপ ইউটিলিটিজ প্রাইভেট লিমিটেড যৌথভাবে এ কেন্দ্র নির্মাণ করবে। পরবর্তীতে ঐ কেন্দ্রের ক্ষমতা আরো ৭০০ মেগাওয়াট বাড়িয়ে এক হাজার ৪০০ মেগাওয়াটে উন্নীত করা যাবে।   বুধবার রাজধানীতে বিদ্যুৎ ভবনে এক অনুষ্ঠানে সিপিজিসিবিএল এবং সেম্বকরূপের মধ্যে এ সংক্রান্ত একটি সমঝোতা স্মারক স্বাক্ষরিত হয়। চুক্তিতে সিপিজিসিবিএলের ব্যবস্থাপনা পরিচালক মো. আবুল কাশেম এবং সেম্বকরুপ গ্রুপের সভাপতি ও প্রধান নির্বাহী কর্মকর্তা ট্যাং কিন ফাই স্বাক্ষর করেন।   অনুষ্ঠানে প্রধান অতিথির বক্তব্যে বিদ্যুৎ, জ্বালানি ও খনিজ সম্পদ প্রতিমন্ত্রী নসরুল হামিদ বিপু বলেন, টেকসই ও সাশ্রয়ী বিদ্যুৎ উৎপাদনকে বাংলাদেশ বেশী গুরুত্ব দিচ্ছে। এই মুহূর্তে কয়লাভিত্তিক ১০হাজার মেগাওয়াট বিদ্যুৎ উৎপাদন প্রক্রিয়াধীন। ভুটানে ১ বিলিয়ন ডলার বিনিয়োগ করে জলবিদ্যুৎ আমদানি করার বিষয়টিও প্রায় চূড়ান্ত করা হয়েছে।   সমঝোতা স্মারক অনুযায়ী, মাতারবাড়িতে কয়লাভিত্তিক ৭০০ মেগাওয়াট বিদ্যুৎকেন্দ্র (প্রথম পর্যায়) প্রকল্পটি কোল পাওয়ার জেনারেশন কোম্পানি বাংলাদেশ এবং সেম্বকরুপ সমান ৫০ শতাংশ অর্থায়ন ও অংশীদারিত্বের ভিত্তিতে বাস্তবায়ন করবে। আগামী বছর এটি নির্মাণ কাজ শুরু হয়ে শেষ হবে ২০২২ সালে। আল্ট্রা সুপারক্রিটিক্যাল প্রযুক্তিতে নির্মিতব্য কেন্দ্রটির বিদ্যুত্ উত্পাদন করা হবে আমদানিকৃত কয়লা থেকে।   গত ১৫ এপ্রিল সিঙ্গাপুর ও বাংলাদেশের মধ্যে জি-টু-জি সমঝোতা স্মারক স্বাক্ষর হয়। এতে বাংলাদেশে একটি কয়লাভিত্তিক বিদ্যুত্ কেন্দ্র পরিচালনা, উন্নয়ন, অর্থায়ন, নির্মাণ, ব্যবস্থাপনা ও রক্ষণাবেক্ষন বিষয়ে সহযোগিতা বাড়ানোর বিষয় অন্তর্ভুক্ত ছিল। এরই অংশ হিসেবে গতকাল সেম্বকর্্প’র সাথে সমঝোতা স্মারক স্বাক্ষরিত হয়। কোন টেন্ডারে অংশগ্রহণ ছাড়াই যৌথ অংশীদারিত্বে বিদ্যুেকন্দ্রটি নির্মাণ করবে সেমকর্্প।   উল্লেখ্য, ইতিমধ্যে মাতারবাড়িতে ১২০০ মেগাওয়াটের কয়লাভিত্তিক একটি বিদ্যুেকন্দ্র নির্মাণের কাজ শুরু করেছে সিপিজিসিবিএল। সরকার ২০৩০ সালের মধ্যে ২০ হাজার মেগাওয়াটের কয়লাভিত্তিক বিদ্যুত্ কেন্দ্র নির্মাণের পরিকল্পনা গ্রহণ করেছে।



342454,358271
চান্দিনায় ইয়াবাসহ কলেজছাত্র আটক
সারাদেশ
প্রকাশ : ০৯ ডিসেম্বর ২০১৫, ১৯:১৩
   কুমিল্লার চান্দিনায় ৩ হাজার পিস ইয়াবাসহ তারেকুল ইসলাম (২২) নামে এক কলেজছাত্রকে আটক করেছে পুলিশ।  বুধবার দুপুরে ঢাকা-চট্টগ্রাম মহাসড়কের চান্দিনা উপজেলাধীন তীরচর এলাকা থেকে তাকে আটক করে। তারেকুল ইসলাম ইসলাম কক্সবাজার জেলার মহেশখালী উপজেলার ছামিরাগোনা গ্রামের আব্দুল্লাহর ছেলে। তিনি কক্সবাজার সরকারি কলেজের বিকম (পাস) কোর্সের তৃতীয় বর্ষের ছাত্র।   হাইওয়ে পুলিশ ইলিয়টগঞ্জ ফাঁড়ির উপ-পরিদর্শক (এসআই) মনিরুল ইসলাম জানান, গোপন সংবাদের ভিত্তিত্বে ঢাকাগামী কর্ডোভা পরিবহনের একটি বাসে তল্লাসি চালিয়ে তাকে আটক করা হয়। এ সময় তার প্যান্টের পকেটে থাকা ৬টি পলিথিনের প্যাকেটে ৩ হাজার পিস ইয়াবা উদ্ধার করা হয়।  



342455,358272
দুর্নীতিবিরোধী দিবস সরকারিভাবে উদযাপনের আহ্বান টিআইবির
রাজধানী
প্রকাশ : ০৯ ডিসেম্বর ২০১৫, ১৯:২১
   জাতিসংঘ ঘোষিত আন্তর্জাতিক দুর্নীতিবিরোধী দিবসকে প্রতিবছর সরকারিভাবে উদযাপনের আহ্বান জানিয়েছে ট্রান্সপারেন্সি ইন্টারন্যাশনাল বাংলাদেশ (টিআইবি)। ৯ ডিসেম্বর বুধবার দিবসটি উদযাপনে ঢাকা বিশ্ববিদ্যালয়ের ছাত্র-শিক্ষক কেন্দ্রের সামনে অনুষ্ঠিত দুর্নীতিবিরোধী মানববন্ধনে এ আহ্বান জানান টিআইবির নির্বাহী পরিচালক ড. ইফতেখারুজ্জামান।   মানববন্ধনে ঢাকা বিশ্ববিদ্যালয় ছাত্র-শিক্ষক কেন্দ্রের পরিচালক আলমগীর হোসেন, টিআইবির সদস্য ডা. নুরুল ইসলামসহ টিআইবির অনুপ্রেরণায় ঢাকার বিভিন্ন শিক্ষা প্রতিষ্ঠানের শিক্ষার্থীদের নিয়ে গঠিত ইয়ুথ এনগেজমেন্ট এন্ড সাপোর্ট (ইয়েস) গ্রুপের সদস্য, টিআইবি কর্মী, সমমনা সংগঠনের প্রতিনিধি ছাড়াও নানা শ্রেণী পেশার মানুষ অংশগ্রহণ করেন।   ইফতেখারুজ্জামান বলেন, দুর্নীতি প্রতিরোধে বাংলাদেশ অনেক দূর এগিয়েছে। তবে এখনো দুর্নীতিবিরোধী নানা আইনি কাঠামো ও নীতিমালার বাস্তবায়নে আমরা পিছিয়ে আছি। এসব আইনি কাঠামো, নীতিমালা ও দুর্নীতিবিরোধী কৌশলগুলোর সঠিক বাস্তবায়নই আমাদের জন্য চ্যালেঞ্জ।   তিনি আরো বলেন, আমরা দুর্নীতি দমন কমিশনকেও আরো বেশি সক্রিয় ও কার্যকর ভূমিকায় দেখতে চাই। কারণ এখনো দুর্নীতি দমন কমিশনের কার্যকরিতার বিষয়ে মানুষের প্রত্যাশা পূরণ হয়নি।   উল্লেখ্য, দুর্নীতিকে বৈশ্বিক সমস্যা হিসেবে চিহ্নিত করে এর নিয়ন্ত্রণ ও প্রতিরোধে সক্রিয় এবং কার্যকর কর্মপন্থা নির্ণয়ে জাতিসংঘের উদ্যোগে ২০০৩ সালের ৩১ অক্টোবর আন্তর্জাতিক দুর্নীতিবিরোধী সনদ গৃহীত হয়। একই বছরের ৯ ডিসেম্বর জাতিসংঘের সাধারণ অধিবেশনে অংশগ্রহণকারী ১২৯টি দেশের মধ্যে ৮৭টি দেশ জাতিসংঘের দুর্নীতিবিরোধী সনদে স্বাক্ষর করে। ওই দিনটিকে স্মরণীয় করে রাখতে ও বিশ্বব্যাপী দুর্নীতিবিরোধী আন্দোলন জোরদার করার লক্ষ্যে জনসচেতনতা তৈরিতে জাতিসংঘের পক্ষ থেকে প্রতি বছর ৯ ডিসেম্বরকে আন্তর্জাতিক দুর্নীতিবিরোধী দিবস হিসেবে পালনের ঘোষণা দেয়া হয়।   ‘জাগ্রত বিবেক, দুর্জয় তারুণ্য- দুর্নীতি রুখবেই’ এই প্রতিপাদ্যে প্রতিবছরের মতো এবারও বিভিন্ন কার্যক্রমের মধ্য দিয়ে দিবসটি উদযাপন করছে টিআইবি। দিবসটি উদযাপনে এ বছর টিআইবি আয়োজিত কর্মসূচিগুলোর মধ্যে অনুসন্ধানী সাংবাদিকতা পুরস্কার প্রদান ও আলোচনা অনুষ্ঠান, দুর্নীতিবিরোধী কার্টুন ও আলোকচিত্র প্রতিযোগিতা ও প্রদর্শনী, দুর্নীতিবিরোধী সাংস্কৃতিক অনুষ্ঠান উল্লেখযোগ্য। 



342456,358273
ভূঞাপুরে শহীদদের স্মরণে মোমবাতি প্রজ্বলন
সারাদেশ
প্রকাশ : ০৯ ডিসেম্বর ২০১৫, ১৯:২১
   টাঙ্গাইলের ভূঞাপুর উপজেলার ছাব্বিশায় ১৯৭১ সালের গণহত্যার শিকার শহীদদের স্মরণে বুধবার সন্ধ্যায় মোমবাতি প্রজ্বলন করা হয়েছে।  ছাব্বিশা গণকবরস্থানে মোমবাতি প্রজ্বলন অনুষ্ঠানে প্রধান অতিথি ছিলেন উপজেলা চেয়ারম্যান এ্যাডভোকেট আব্দুল হালিম, বিশেষ অতিথি সহকারী কমিশনার ভ‚মি অঞ্জন কুমার সরকার, উপজেলা পল্লী উন্নয়ন কর্মকর্তা জাকির হোসেন, পৌর আওয়ামী লীগের আব্দুল ছাত্তার প্রমুখ।  পরে মনোজ্ঞ সাংস্কৃতিক অনুষ্ঠানের মধ্যে দিয়ে অনুষ্ঠানের সমাপ্তি ঘোষণা করা হয়।   



342457,358274
নওহাটা পৌরসভায় লড়াই হবে ত্রিমুখি
সারাদেশ
প্রকাশ : ০৯ ডিসেম্বর ২০১৫, ১৯:৩৩
   পৌর নির্বাচনকে কেন্দ্র করে রাজশাহীর পবা উপজেলার নওহাটায় গণসংযোগে ব্যস্ত সময় পার করছেন ৫ মেয়র প্রার্থী। দিচ্ছেন পৌরসভা উন্নয়নের নানান প্রতিশ্রুতি। এতোদিন গোপনে প্রচারণা করলেও বুধবার সকাল থেকেই আনুষ্ঠানিকভাবে তারা প্রচারে নেমেছেন।  নির্বাচন কমিশন প্রতীক বরাদ্দ না দিলেও আওয়ামী লীগ মনোনীত প্রার্থী নওহাটা পৌর আওয়ামী লীগের সভাপতি আব্দুল বারী খান নৌকা প্রতীক, বিএনপি মনোনীত প্রার্থী সাবেক মেয়র শেখ মকবুল হোসেন ধানের শীষ প্রতীকের পক্ষে ভোট প্রার্থনা করছেন।   এদিকে নওহাটা পৌর বিএনপির সভাপতি রফিকুল ইসলাম রফিক দলীয় মনোনয়ন না পেলেও স্বতন্ত্র প্রার্থী হিসেবে প্রচার প্রচারণা চালাচ্ছেন। এ ছাড়া অপর স্বতন্ত্র প্রার্থী কাউছার আলী ও জামায়াত সমর্থিত স্বতন্ত্র প্রার্থী মশিউর রহমানও পৌরসভার বিভিন্ন এলাকায় গণসংযোগ করে যাচ্ছেন।  ভোটারদের মতে, নির্বাচনে আওয়ামী লীগ মনোনীত আব্দুল বারী খান, বিএনপি মনোনীত শেখ মকবুল হোসেন এবং পৌর বিএনপির সভাপতি স্বতন্ত্র প্রার্থী রফিকুল ইসলাম রফিকের মধ্যে ত্রিমুখি লড়াইয়ের সম্ভাবনা রয়েছে।  এদিকে মেয়র প্রার্থীর পাশাপাশি কাউন্সিলার ও সংরক্ষিত আসনের মহিলা কাউন্সিলার প্রার্থীরা পৌর এলাকার বিভিন্ন ভোটারদের বাড়ি বাড়ি গিয়ে কুশল বিনিময় করে ভোট প্রার্থনা করছেন।  



342458,358275
ট্রাম্পকে যুক্তরাজ্যে নিষিদ্ধের দাবি হাজারো ব্রিটিশ নাগরিকের
বিশ্ব সংবাদ
প্রকাশ : ০৯ ডিসেম্বর ২০১৫, ১৯:৩৭
 মুসলিম বিদ্বেষী মন্তব্য করার কারণে যুক্তরাষ্ট্রের আসন্ন প্রেসিডেন্ট নির্বাচনে রিপাবলিকান দলের মনোনয়ন প্রত্যাশী ডোনাল্ড ট্রাম্পের বিরুদ্ধে অবস্থান নিয়েছে ৩৫ হাজারেরও বেশি ব্রিটিশ। তারা এরই মধ্যে অনলাইনে একটি পিটিশনে সই করেছে। ওই পিটিশনে ডোনাল্ড ট্রাম্পকে যুক্তরাজ্যে নিষিদ্ধ করার আহ্বান জানানো হয়েছে সরকারের কাছে।  পিটিশনে বলা হয়, ঘৃণা ছড়ানোর বক্তব্য দেয়ার জন্য যুক্তরাজ্য এ পর্যন্ত  সেদেশে অনেক মানুষের প্রবেশ নিষিদ্ধ করেছে। সেই একই নীতি ডোনাল্ড ট্রাম্পের বিরুদ্ধেও প্রয়োগ করতে হবে। ট্রাম্প যেন যুক্তরাজ্যের মাটিতে পা রাখতে না পারেন, তাকে এ মাটিতে নিষিদ্ধ করতে হবে দাবি ব্রিটিশদের।  ২ ডিসেম্বর ক্যালিফোর্নিয়ার সান বার্নার্ডিনো শহরের একটি প্রতিবন্ধী সেবাকেন্দ্রে গুলি চালিয়ে ১৪ জনকে হত্যার ঘটনায় যে তরুণ দম্পতিকে দায়ী করা হচ্ছে, তারা দুজনেই মুসলিম। তারা দুজনেই আইএস-এর অনুসারী ছিলেন বলে মধ্যপ্রাচ্যভিত্তিক জঙ্গি দল আইএস দাবি করেছে।  ওই ঘটনার প্রতিক্রিয়ায়ই মুসলিমদেরকে যুক্তরাষ্ট্রে নিষিদ্ধ করার দাবি জানান ট্রাম্প। এমন দাবি তুলে ট্রাম্প নিজ দেশ, নিজ দল, বিরোধী দল, বিশ্বের বিভিন্ন মুসলিম দেশ, এমনকি ব্রিটেনেও নিন্দা-সমালোচনার শিকার হচ্ছেন।  বুধবার সকালের মধ্যেই ট্রাম্পের বিরুদ্ধে পিটিশনে সই করে ৩৫ হাজার ৮২৭ জন। এ সংখ্যা দ্রুতই বাড়ছে। ১০ হাজারের বেশি মানুষের সই করা পিটিশনে সাড়া দেয় ব্রিটিশ সরকার। আর সইয়ের সংখ্যা ১ লাখে পৌঁছলে সে বিষয়টি নিয়ে পার্লামেন্টে বিতর্ক করার কথা বিবেচনা করা হয়।  কারো আচরণ গ্রহণযোগ্য না বলে গণ্য হলে দেশে তার প্রবেশ নিষিদ্ধ করার ক্ষমতা রাখে যুক্তরাজ্যের স্বরাষ্ট্রমন্ত্রণালয়। অতীতেও ঘৃণা ছড়ায় কিংবা আন্ত-সাম্প্রদায়িক সহিংসতা উস্কে দেয় এমন বক্তব্যের জন্য যুক্তরাজ্যে মানুষজনের প্রবেশ নিষিদ্ধ করেছে সেদেশের সরকার।  যুক্তরাজ্যের প্রধানমন্ত্রী ডেভিড ক্যামেরনের মুখপাত্র মঙ্গলবার বলেছেন, ট্রাম্পের মন্তব্যকে উত্তেজনা সৃষ্টিকারী, বিদ্বেষমূলক এবং ভুল বক্তব্য বলেই মনে করেন তাদের প্রধানমন্ত্রী ক্যামেরন। সূত্র: বিবিসি



