54077,69894
সেনবাগে যাত্রীবাহী বাস খালে
অন্যান্য
প্রকাশ : ১১ জুলাই ২০১৯, ০০:০০
৩০ যাত্রী আহতসেনবাগ (নোয়াখালী) সংবাদদাতানোয়াখালী-ফেনী মহাসড়কের সেনবাগ উপজেলার রাস্তার মাথা এলাকায় বুধবার সকালে সুগন্ধা পরিবহনে একটি যাত্রীবাহী বাস নিয়ন্ত্রণ হারিয়ে পার্শ্ববর্তী খালে পড়ে পানিতে তলিয়ে যায়। এতে বাসের অন্তত ৩০ যাত্রী আহত হয়েছে।প্রত্যক্ষদর্শীরা জানায়, বুধবার সকাল সাড়ে আটটার দিকে সোনাপুর থেকে ছেড়ে আসা ফেনী অভিমুখী সুগন্ধা পরিবহনের একটি যাত্রীবাহী বাস সেনবাগ রাস্তার মাথা এলাকায় পৌঁছালে নিয়ন্ত্রণ হারিয়ে দুর্ঘটনায় পতিত হয়। পরে পুলিশের সহযোগিতার স্থানীয়রা ২৫/৩০ জন যাত্রীকে উদ্ধার করে বিভিন্ন হাসপাতালে প্রেরণ করে। কিন্তু বাসটি উল্টে পানিতে তলিয়ে থাকায় এর নিচে যাত্রী চাপা পড়ে থাকতে পারে বলে উপস্থিত লোকজনের ধারণা। পরে বেলা সাড়ে ১০টার দিকে পুলিশ ও ফায়ার সার্ভিস কর্মীরা ক্রেন (রেকার) এনে বাসটি পানি থেকে উদ্ধার করে। এতে আর কোনো মানুষজনকে পাওয়া যায়নি। খবর পেয়ে সেনবাগ উপজেলা নির্বাহী অফিসার মিনহাজুর রহমান ঘটনাস্থল পরিদর্শন করেন।  



54078,69895
ভেড়ামারায় কৃষকের কাছ থেকে ধান ক্রয় উদ্বোধন
অন্যান্য
প্রকাশ : ১১ জুলাই ২০১৯, ০০:০০
ভেড়ামারা (কুষ্টিয়া) সংবাদদাতা ভেড়ামারা উপজেলায় সরাসরি কৃষকের কাছ থেকে ন্যায্যমূল্যে বোরো ধান সংগ্রহ (ক্রয়) কর্মসূচির দ্বিতীয় পর্যায় বুধবার উদ্বোধন করেন জেলা প্রশাসক আসলাম হোসেন।এ সময় উপস্থিত ছিলেন ভেড়ামারা উপজেলা পরিষদের চেয়ারম্যান আখতারুজ্জামান মিঠু, উপজেলা নির্বাহী কর্মকর্তা সোহেল মারুফ, ভেড়ামারা পৌরসভার মেয়র শামিমুল ইসলাম ছানা প্রমুখ।   



54079,69896
হিন্দু-বৌদ্ধ-খ্রিষ্টান ঐক্য পরিষদের প্রার্থনা সভা
অন্যান্য
প্রকাশ : ১১ জুলাই ২০১৯, ০০:০০
পাইকগাছা (খুলনা) সংবাদদাতা বাংলাদেশ হিন্দু-বৌদ্ধ-খ্রিষ্টান ঐক্য পরিষদের খুলনার পাইকগাছা উপজেলা ও পৌরসভা কমিটির পক্ষ থেকে পাইকগাছা-কয়রার সংসদ সদস্য মো. আক্তারুজ্জামান বাবুর মাতা ফাতেমা বেগমের আশু রোগমুক্তি কামনা করে প্রার্থনা সভা হয়েছে।মঙ্গলবার সন্ধ্যায় পাইকগাছা পৌরসভা কেন্দ্রীয় মন্দির বাতিখালী হরিতলা মন্দিরে প্রার্থনা সভায় অন্যদের মধ্যে উপস্থিত ছিলেন সংগঠনের জেলা সহ-সভাপতি ও পাইকগাছা আইনজীবী সমিতির সভাপতি অ্যাড. অজিত কুমার মন্ডল, ঐক্য পরিষদের পাইকগাছা উপজেলা সভাপতি রবীন্দ্র নাথ রায়, সহ-সভাপতি মনোহর চন্দ্র সানা ও প্রাণ কৃষ্ণ দাশ প্রমুখ। 



54080,69897
দিনাজপুর সমাজসেবা অধিদপ্তরের দুইজন গ্রেফতার
অন্যান্য
প্রকাশ : ১১ জুলাই ২০১৯, ০০:০০
অর্থ আত্মসাতের অভিযোগস্টাফ রিপোর্টার, দিনাজপুরস্বাক্ষর জাল করে অর্থ আত্মসাতের অভিযোগে দিনাজপুর সমাজসেবা অধিদপ্তরের উপপরিচালক স্টিফেন মুর্মু ও অফিস সহকারী মোস্তাফিজুর রহমানকে গ্রেফতার করেছে দুর্নীতি দমন কমিশন-দুদক। বুধবার তাদের গ্রেফতার করা হয়।গ্রেফতারকৃত উপ-পরিচালক স্টিফেন মুর্মু (৫৮) রাজশাহী কোর্ট এলাকার মোল্লাপাড়া গ্রামের পাওলুস মুর্মুর ছেলে এবং অফিস সহকারী মোস্তাফিজুর রহমান (৫৩) দিনাজপুর শহরের উত্তর বালুবাড়ী এলাকার মৃত আকবর হোসেনের ছেলে।দুর্নীতি দমন কমিশন (দুদক) দিনাজপুরের সমন্বিত জেলা কার্যালয়ের উপ পরিচালক আবু হেনা আশিকুর রহমান জানান, দিনাজপুর সমাজসেবা অধিদপ্তরের উপ-পরিচালক স্টিফেন মুর্মু ও অফিসের দুইজন কর্মচারী যোগসাজস করে প্রতারণা ও স্বাক্ষর জালিয়াতির মাধ্যমে হাকিমপুর উপজেলা সমাজসেবা অফিসের সাবেক ফিল্ড সুপারভাইজার আবুল কাশেমের লামগ্রান্ডের ৩ লাখ ২৩ হাজার ২৮০ টাকা উত্তোলন করে আত্মসাত্ করেন। এ বিষয়ে দুদক সমন্বিত কার্যালয় দিনাজপুরে দুর্নীতি দমন প্রতিরোধ আইনে তিনজনকে আসামি করে বুধবার মামলা দায়ের হয়। পরে উপ-পরিচালক স্টিফেন মুর্মু ও অফিস সহকারী মোস্তাফিজুর রহমানকে দুপুরে দিনাজপুর শহরে তাদের নিজ কার্যালয় থেকে গ্রেফতার করা হয়। অপর আসামি হাকিমপুর উপজেলা সমাজসেবা কার্যালয়ের অফিস সহকারী নুরুন নাহারকে এখনো গ্রেফতার করা সম্ভব হয়নি। গ্রেফতারকৃত দুই আসামিকে বিকেলে আদালতে প্রেরণ করে দুদক।  



54081,69898
চাটখিলে সাত প্রাইভেট হাসপাতাল-ক্লিনিককে জরিমানা
অন্যান্য
প্রকাশ : ১১ জুলাই ২০১৯, ০০:০০
চাটখিল (নোয়াখালী) সংবাদদাতানোয়াখালী জেলার চাটখিল উপজেলা সদরে গত মঙ্গলবার সকাল থেকে বিকাল পর্যন্ত বিভিন্ন প্রাইভেট হাসপাতাল ও ক্লিনিকে নির্বাহী ম্যাজিস্ট্রেট রোকনুজ্জামান খানের নেতৃত্বে ভ্রাম্যমাণ আদালত অভিযান পরিচালনা করেছে। এ সময় বিভিন্ন অপরাধে চাটখিল স্কয়ার হাসপাতালকে ৪৫ হাজার, চাটখিল ইসলামিয়া হাসপাতালকে ৭০ হাজার, চাটখিল ইসলামিয়া ফিজিওথেরাপি সেন্টারকে ৩৫ হাজার, নবজাতক হাসপাতালকে ৭০ হাজার, জনজীবন হাসপাতালকে ৭০ হাজার, শিশু হাসপাতালকে ৮৫ হাজার, ডাঃ জেবুন্নেছা জেনারেল হাসপাতালকে ৫০ হাজার টাকা জরিমানা করা হয়েছে।ভ্রাম্যমাণ আদালতের খবর পেয়ে চাটখিলের আরো ১৫/২০টি হাসপাতাল ও ক্লিনিক বন্ধ করে পালিয়ে যায় এর মালিকরা।আদালতের নির্বাহী ম্যাজিস্ট্রেটের সাথে ছিলেন নোয়াখালী জেলার সিভিল সার্জন অফিসের মেডিক্যাল অফিসার ডা. আরাফাত, বিএমএ প্রতিনিধি ডা. দ্বীপন চন্দ্র মজুমদার, ড্রাগ সুপার মাসুদুজ্জামান, জাতীয় ভোক্তা অধিকার কার্যালয়ের সহকারী পরিচালক দেবানন্দ সিনহা এবং চাটখিল থানা পুলিশ।



