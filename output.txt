81449,97266
ঢাকা কলেজ ছেড়ে কুষ্টিয়ায় আবরারের ছোট ভাই
সারাদেশ
প্রকাশ : ১৫ অক্টোবর ২০১৯, ১৮:০১
নিহত বুয়েটের শিক্ষার্থী আবরার ফাহাদের ছোট ভাই আবরার ফাইয়াজ ঢাকা কলেজে পড়বেন না। মেধাবী আবরার নিহতের ঘটনায় তার পিতা-মাতা ও ছোট ভাইসহ পরিবারবর্গ চরমভাবে ভেঙ্গে পড়েছে। নানা ভয় ও শঙ্কা আবরারের পরিবারকে তাড়া করে বেড়াচ্ছে। এছাড়া মেধাবী আরবারকে হারানোর পর ছোটভাই ফাইয়াজকে তার পরিবারও আর ঢাকায় পড়াতে চাচ্ছে না। নিহত আবরারের ছোটভাই ঢাকা কলেজের একাদশ শ্রেণির বিজ্ঞান বিভাগের শিক্ষার্থী আবরার ফাইয়াজ মঙ্গলবার ঢাকা কলেজ থেকে ছাড়পত্র গ্রহণের পর কুষ্টিয়ার উদ্দেশে রওয়ানা হন। ছাড়পত্র নিয়ে তিনি কুষ্টিয়া সরকারি কলেজে ভর্তি হবেন। এদিকে মেধাবী ছাত্র আবরার ফাহাদকে হারিয়ে ছোট ভাই ফাইয়াজ বড় অসহায় ও একা হয়ে পড়েছেন। পৈশাচিক ও নারকীয় কায়দায় তার ভাইকে হত্যার পর থেকেই আর ঢাকায় পড়াশুনা করবেন না বলে আগেই জানিয়েছিলেন তিনি। আবরারের পিতা বরকত উল্লাহ জানান, ছোট ছেলে আবরার ফাইয়াজের ছাড়পত্র চেয়ে ঢাকা কলেজে আবেদন করা হয়। পরে কলেজে কর্তৃপক্ষের উদ্যোগে ঢাকা শিক্ষা বোর্ডের তড়িৎ পদক্ষেপে দ্রুত ছাড়পত্র দেয়া হয়। ফাইয়াজ কুষ্টিয়া সরকারি কলেজে ভর্তি হবেন বলে তিনি জানান। আরও পড়ুন : এর আগে গত সোমবার বিকাল ৫টায় আবরারের পিতা-মাতা ও ছোটভাইসহ পরিবারের কয়েকজন সদস্য গণভবনে প্রধানমন্ত্রী শেখ হাসিনার সঙ্গে সাক্ষাৎ করেন। এসময় নিহত আবরারের মা রোকেয়া খাতুন প্রধানমন্ত্রীকে জড়িয়ে ধরে কান্নায় ভেঙ্গে পড়েন। প্রধানমন্ত্রী আবরারের মাকে সান্ত্বনা দেন এবং অতি দ্রুত সময়ের মধ্যে আবরার হত্যার সাথে জড়িতদের বিচার ও সর্বোচ্চ শাস্তির আশ্বাস দেন।  উল্লেখ্য, গত ৬ অক্টোবর বুয়েটের তড়িৎ ও ইলেকট্রনিক প্রকৌশল বিভাগের দ্বিতীয় বর্ষের (১৭তম ব্যাচ) ছাত্র শেরেবাংলা হলের ১০১১ নম্বর কক্ষের আবাসিক ছাত্র আবরার ফাহাদকে বুয়েট ছাত্রলীগ নেতা-কর্মীরা নির্দয়ভাবে পিটিয়ে হত্যা করে। ইত্তেফাক/কেআই 



81456,97273
স্থায়ী বহিষ্কারাদেশ জারি না হওয়া পর্যন্ত বুয়েটে মাঠের আন্দোলন-ক্লাস স্থগিত
শিক্ষা
প্রকাশ : ১৫ অক্টোবর ২০১৯, ১৮:০৮
বাংলাদেশ প্রকৌশল বিশ্ববিদ্যালয়ের (বুয়েট) ছাত্র আবরার ফাহাদ হত্যায় জড়িতদের স্থায়ী বহিষ্কার পর্যন্ত বুয়েটে ক্লাস-পরীক্ষা বর্জনের ডাক দিয়েছেন শিক্ষার্থীরা। আজ মঙ্গলবার সন্ধ্যায় সংবাদ সম্মেলনে এ নিয়ে আনুষ্ঠানিক ঘোষণা দেন তারা। একই সঙ্গে মাঠপর্যায়ের আন্দোলনের ইতি টানার ঘোষণাও দেন আন্দোলনকারী বুয়েট শিক্ষার্থীরা।সংবাদ সম্মেলনে শিক্ষার্থীরা বলেন, আইন প্রয়োগকারী সংস্থার চার্জশিট দেওয়ার পর বুয়েট প্রশাসন অপরাধীদের স্থায়ীভাবে বহিষ্কার করার আগ পর্যন্ত ক্লাস-পরীক্ষা বর্জন করবে। এছাড়া আবরার হত্যার ঘটনায় বুয়েট প্রশাসনের গৃহীত সিদ্ধান্তে সন্তুষ্ট হয়ে মাঠপর্যায়ের আন্দোলন বন্ধের ঘোষণাও দেন শিক্ষার্থীরা। তবে আগামীকাল বুধবার শিক্ষক-শিক্ষার্থীরা এক শপথ অনুষ্ঠানের আয়োজন করবে বলেও জানানো হয়।আরও পড়ুন: অনিক আঘাত প্রাপ্ত বা শারীরিকভাবে লাঞ্ছিত হননি: স্বরাষ্ট্র মন্ত্রণালয়এর আগে মেধাবী শিক্ষার্থী আবরার ফাহাদ হত্যার বিচারসহ বিভিন্ন দাবিতে ক্যাম্পাসে আবার জড়ো হয়েছেন বুয়েটের আন্দোলনরত শিক্ষার্থীরা। আজ মঙ্গলবার বেলা ১১টা থেকে ক্যাম্পাসে আসতে শুরু করেন শিক্ষার্থীরা। ক্যাম্পাসের ভেতরে বৈঠক করেছেন। পরে সকলের সম্মতির ভিত্তিতে এই ঘোষণা দেন তারা।ইত্তেফাক/কেকে



81457,97274
জগন্নাথ বিশ্ববিদ্যালয়ের পথচলা
ফিচার
প্রকাশ : ১৬ অক্টোবর ২০১৯, ০০:০০
  ইতিহাস ও ঐতিহ্যের ধারক-বাহক জগন্নাথ বিশ্ববিদ্যালয়। ১৮৫৮ সালে ব্রাহ্ম স্কুল হিসেবে যাত্রা হলেও ২০০৫ সালে দেশের একমাত্র অনাবাসিক বিশ্ববিদ্যালয় হিসেবে যাত্রা শুরু করে জগন্নাথ বিশ্ববিদ্যালয়। ২০১৯ সালের ২০ অক্টোবর সাফল্যের ১৪তম বর্ষে পদার্পণ করছে এ বিদ্যাপিঠ। জগন্নাথ বিশ্ববিদ্যালয়ের সাফল্যের এই পথচলায় শিক্ষার্থীদের অভিব্যক্তি জানাচ্ছেন- আহসান জোবায়ের ও জয়নুল হকজগন্নাথ আমার ভালোলাগা আমার ভালোবাসা আর ভালোলাগার প্রাণের বিদ্যাপিঠ জগন্নাথ বিশ্ববিদ্যালয়। দেখতে দেখতে সাফল্যমণ্ডিত এই প্রাণের জগন্নাথ বিশ্ববিদ্যালয় ১৪তম বছরে পদার্পণ করল। ভাষা আন্দোলন থেকে শুরু করে স্বাধীনতা সংগ্রাম সর্বত্র রয়েছে জবি শিক্ষার্থীদের অংশগ্রহণ ও সাফল্য। পড়ন্ত বিকালে কিংবা ক্লাসের ফাঁকে ফাঁকে ক্যাম্পাসে ফুটে ওঠে এক দারুণ প্রতিচ্ছবি। প্রতিদিন নিয়মিত আড্ডা জমে ওঠে বিশ্ববিদ্যালয়ের শহীদ মিনার চত্বর, ভাস্কর্য চত্বর, শান্ত চত্বর, এমসিজে চত্বর, অসহায় চত্বর, কাঁঠালতলা, ক্যাফেটেরিয়া, লাইব্রেরি ও টিএসসির চায়ের দোকানগুলোতে। দলবেঁধে খনসুটি, হাসি-খুশি, মায়া জড়ানো আড্ডায় ওঠে আসে অনেক কিছুই। কখনো গানে গানে ছড়িয়ে পড়ে তারুণ্যের উন্মাদনা, কখনো ছোটখাটো খেলায় মেতে ওঠে তারুণ্য ভরা সবুজ প্রাণ। ক্লাস আর আড্ডা-গানে কীভাবে যে বিকাল ঘনিয়ে আসে, তা বুজেই আসে না! দেশের একেক প্রান্ত থেকে আগত একেক শিক্ষার্থীর আঞ্চলিক সংস্কৃতি আর পুরান ঢাকার সংস্কৃতির সংমিশ্রণে সৃষ্টি হয় অন্যরকম একটি পরিবেশ। বাংলা নববর্ষ, বসন্ত বরণসহ বিভিন্ন লোকজ উত্সবে ক্যাম্পাস সাজে নবরুপে, পুরান ঢাকার মানুষের স্বতস্ফূর্ত অংশগ্রহণ আনন্দের মাত্রাকে আরো বাড়িয়ে দেয়।হাসনা হেনাশিক্ষার্থী, রাষ্ট্রবিজ্ঞান বিভাগ। হোক মেধাবী আর নৈতিক মানুষ তৈরির আঁতুড়ঘর ঐতিহ্য আর গৌরবময় ইতিহাস এবং প্রাতিষ্ঠানিক শিক্ষাব্যবস্থার বাতিঘর হয়ে অপ্রতিরোধ্য যাত্রার সাক্ষী জগন্নাথ বিশ্ববিদ্যালয়। হাঁটি হাঁটি পা পা করে বিশ্ববিদ্যালয় প্রতিষ্ঠার ১৪তম বছরে পদার্পণ করছে। স্নাতক সম্মান ভর্তি পরীক্ষায় প্রশ্নফাঁস রোধে লিখিত পরীক্ষা গ্রহণ, স্বচ্ছতার ভিত্তিতে যোগ্য ও মেধাবী শিক্ষক নিয়োগ, কেরানীগঞ্জের নতুন ক্যাম্পাস নির্মাণের উদ্যোগ, সাংস্কৃতিক ও স্বেচ্ছাসেবী সংগঠনের প্রতি প্রশাসনের সুদৃষ্টি প্রভৃতির মাধ্যমে দিনদিন ভারি হচ্ছে সাফল্যের ঝুলি। বিশ্ববিদ্যালয় প্রতিষ্ঠার ঊষালগ্ন থেকেই অন্যায়ের বিরুদ্ধে কিংবা নিজেদের অধিকার আদায়ে সর্বদা সোচ্চার ছিলেন বিশ্ববিদ্যালয়ের সাধারণ শিক্ষার্থীরা। আয়তনের দিক থেকে বাংলাদেশের সবচেয়ে ক্ষুদ্র এবং একমাত্র অনাবাসিক বিশ্ববিদ্যালয় হিসেবে খ্যাত হলেও দেশের প্রায় প্রতিটি ক্ষেত্রে বিশ্ববিদ্যালয় পড়ুয়া শিক্ষার্থীদের সাফল্যমণ্ডিত পদচারণা ইতিমধ্যে বেশ প্রশংসা কুড়িয়েছে। জগন্নাথ বিশ্ববিদ্যালয় স্বগৌরবে দীপ্তমান হয়ে বিদীর্ণ করুক বাধাবিপত্তির ধূম্রজাল, হোক মেধাবী আর নৈতিক মানুষ তৈরির আঁতুড়ঘর, বিশ্ববিদ্যালয় হিসেবে জবির ১৪তম বছরে পদার্পণে প্রিয় বিদ্যাপিঠের প্রতি রইলো এই শুভকামনা।মো. এনামুল হাসান কাওছার শিক্ষার্থী, নাট্যকলা বিভাগ। এখানে অনেক উত্থানপতন... বিশ্ববিদ্যালয় শিক্ষাজীবন একজন শিক্ষার্থীর জন্য বহুল প্রতিক্ষিত অধ্যায়। উচ্চশিক্ষায় নিজেকে নিয়ে স্বপ্ন দেখার পর থেকে দীর্ঘসূত্রতার বাস্তবতা রুপে পূর্ণতা পায় এই ধাপে এসে। আমরা পাড়ি জমাই নতুন এক পৃথিবীতে। অপূর্ণ স্বপ্নগুলো রুপায়িত করতে শুরু হয় নতুন এক যাত্রা। এ প্রয়াস নিয়েই বিশ্ববিদ্যালয় আঙিনায় পা রাখে কতগুলো নবীন প্রাণ। এরকম কতগুলো স্বপ্ন নিয়ে আমার জগন্নাথ বিশ্ববিদ্যালয় প্রাণ রসায়ন ও অনুপ্রাণ বিভাগে পা রাখা। এখানে এসে নতুন পরিচয় জবিয়ান। জবিয়ান হিসেবে পরিচিতি হতে শুরু করলাম নতুন পরিবেশ আর নতুন কিছু মানুষের সঙ্গে। বাড়তে লাগলো প্রত্যাশা আর যোগ হতে লাগলো প্রাপ্তি-অপ্রাপ্তি। অপর্যাপ্ত ক্লাসরুম, বাস সংকট, আবাসন সংকট, নেই পর্যাপ্ত গবেষণার সরঞ্জাম। স্থায়ী সমস্যাগুলো নিয়ে সূদুরপ্রসারি পরিকল্পনার কথা বললেও ক্ষুদ্র সমস্যাগুলোকে দীর্ঘদিন জিয়িয়ে রেখে প্রকট আকার ধারণ করানো হয়েছে। তবে শিক্ষার্থীদের আন্দোলনের ফলে এখন কিছুটা পরিবেশ ফিরতে শুরু করেছে। এভাবেই প্রত্যাশা আর প্রাপ্তির মাঝে বিস্তর ফারাক তৈরি হয়। এত উত্থান-পতনের মধ্য দিয়েও সফল হয় অনেকেই। বিশ্ববিদ্যালয়টা আসলে রঙ্গমঞ্চ!নিশাত নাওয়ার জয়াশিক্ষার্থী, প্রাণরসায়ন ও অনুপ্রাণ বিভাগ। জগন্নাথ সবার চেয়েএগিয়ে যুগের সঙ্গে সমান তালে তাল মিলিয়ে এগিয়ে যাচ্ছে অতীত ও বর্তমান বাংলাদেশের অন্যতম জ্ঞানচর্চার ঐতিহ্যবাহী বিদ্যাপীঠ জগন্নাথ বিশ্ববিদ্যালয় (জবি)। মাত্র ১৪ বছরে রয়েছে আমাদের অনেক প্রাপ্তি, বিসিএস, ব্যাংক জবসহ বিভিন্ন চাকরির নিয়োগ পরীক্ষায় আমাদের বিশ্ববিদ্যালয় অসামান্য অবদান রাখছে। ইতিমধ্যেই বিশ্ববিদ্যালয়ে বিভিন্ন বিভাগে এমফিল এবং পিএইচডি প্রোগ্রাম চালুর পাশাপাশি চলছে গবেষণার কাজ। কিছুদিন আগেই পরিত্যক্ত পলিথিন ব্যাগ থেকে ডিজেল ও পেট্রোল তেল তৈরির প্রক্রিয়া উদ্ভাবন করলেন জগন্নাথ বিশ্ববিদ্যালয়ের (জবি) রসায়ন বিভাগের সহকারী অধ্যাপক ড. মোহম্মাদ মাহমুদুর রহমান। এছাড়াও বিশ্ববিদ্যালয়ের লাইব্রেরি, ইন্টারনেট সুবিধা এবং গবেষণাগারেও নজর বাড়ান হয়েছে। এরই মধ্যে সমগ্র ক্যাম্পাস ইন্টারনেটের আওতায় আনা হয়েছে। ই-বুক সিস্টেমে চলে গেছে পুরো গ্রন্থাগার। এখন সব বই বা গবেষণা পত্রিকা পড়ার জন্য শিক্ষার্থীরা খুব সহজেই সব অনলাইনে প্রবেশ করতে পারেন। আমরা আশাবাদী ঐতিহ্যবাহী এ বিদ্যাপীঠটি বিশ্বমানের বিশ্ববিদ্যালয় হিসেবে দ্রুত আত্মপ্রকাশ করে বাংলাদেশকে বিশ্বের সামনে তুলে ধরবে।হারুনুর রশিদশিক্ষার্থী, শিক্ষা ও গবেষণা ইনস্টিটিউট। আমার প্রথম উত্সব প্রকৃতিতে শরত্ আর সাদা মেঘের ভেলা ভাসিয়ে প্রাণের জগন্নাথ বিশ্ববিদ্যালয় ১৪তম বর্ষে পদার্পণ করছে। এটা আমার প্রথম বিশ্ববিদ্যালয় দিবস উদ্যাপন হবে। তাই নিজের মধ্যে অনেক উত্সাহ-উদ্দীপনা কাজ করছে। প্রায় সাত একর জায়গার ওপর এই বিশ্ববিদ্যালয়টি প্রতিষ্ঠিত। আয়তনে ছোটো হলেও আমরা আমার প্রাণের ক্যাম্পাস নিয়ে আমি গর্বিত। এখানে আসলে নতুন প্রাণের সঞ্চার হয়। ক্যাম্পাসে ভর্তি হওয়ার পর থেকেই অনেক উত্সাহ আর উদ্দীপনা কাজ করত। উচ্চশিক্ষা নিতে এসে পরিবার-পরিজন ছেড়ে অনেক দূরে থাকতে হয়। প্রথমদিকে নিজের মনকে বোঝাতে পারতাম না। এখন অনেক প্রিয়জন আছে। বন্ধুদের সঙ্গে হাসি-খেলায় কাটিয়ে দিয়েছি প্রায় একটা বছর। মনে হচ্ছে সেদিনই ক্যাম্পাসে এসেছি। বিশ্বদ্যািলয়ে এসে নতুন একটা পরিবার পেয়েছি। এই পরিবারের প্রতিষ্ঠাবার্ষিকী পালিত হবে আগামী ২০ অক্টোবর। বিশ্ববিদ্যালয় দিবস সামনে। এখন থেকেই চার দিকে উত্সব উত্সব মনে হচ্ছে। ক্যাম্পাস সেজেছে নতুন সাজে। চার দিকে আলোক জলমল নতুন আবহ তৈরি করেছে। সবশেষে আশা রাখছি, সবার সর্বাত্মক সহযোগিতায় পরিপূর্ণভাবে পালিত হবে আমাদের প্রাণের ক্যাম্পাসের শুভ জন্মদিন।নিশাত তাহসিন অপিশিক্ষার্থী, নৃবিজ্ঞান বিভাগ।   



81458,97275
বন্ধুত্বের টানে আড্ডা জমে
ফিচার
প্রকাশ : ১৬ অক্টোবর ২০১৯, ০০:০০
  মো. জাহানুর ইসলাম  বন্ধু মানে আর কিছু নয় প্রেম ভালোবাসা, হূদয়ছোঁয়া সম্পর্ক জীবন মরণ বাঁচা। স্কুল ও কলেজের বন্ধুত্ব আসলে এমনই হয়, যা চাইলেও কখনো ভুলে যাওয়া যায় না। স্কুলকলেজের বন্ধুদের মেলবন্ধন ও ভ্রাতৃত্ববোধ যে কতটা দৃঢ় স্বচক্ষে না দেখলে তা উপলব্ধি করা একটু কঠিন। সেই শৈশব-কৈশোরে স্কুলকলেজে পড়তে পড়তে যাদের সঙ্গে গড়ে ওঠে বন্ধুত্ব, তারাই যে দখল করে থাকে মনের সবটা এলাকা, সে কথা এখন আমাদের চাইতে কে আর বেশি জানে?’। এমন বন্ধুত্ব কেমনে ভুলতে পারি! সত্যিই তাই, ২০০৯ ও ২০১১ সালের এসএসসি ও এইচএসসি ব্যাচের শিক্ষার্থীদের নিয়ে গঠিত “দি ইনভিন্সিবল ৯/১১” এর বন্ধুদের এক মিলনমেলায় আবারও তা প্রমাণ মেলে। একদিনের পরিকল্পনায় ১১ অক্টোবর শুক্রবার বিকালে পারভেজ, ওমর ফারুক, নাজিম খান, তন্নি, নাজমুল হক, আসমা, দিদার, শাহজাহান, আতাউর, বৃষ্টি, হ্যাপি, আশিক, জাহিদুলসহ প্রায় ৬০/৬৫ জনের উপস্থিতি জানান দেয় আমাদের বন্ধুত্বের শিকড়ের গভীরতা আসলে কতটুকু। বন্ধুত্বের মোজেজা আসলে এখানেই। বন্ধুত্বের দৃঢ়তা আমার কাছে ইস্পাতের চেয়ে বেশি কঠিন বলেই মনে হয়। সম্পর্ক গভীর হলে একজন অপরের ডাকে সাড়া দিবে এটাই তো স্বাভাবিক। আর হয়েছেও তাই। ব্যক্তিজীবনে আর কিছু থাকুক বা না থাকুক বন্ধুত্বটা ঠিকই থাকে, প্রাণের বন্ধু কখনোই যায় না মুছে।ঢাকা শহরের প্রাণকেন্দ্রে অবস্থিত প্রাকৃতিক সৌন্দর্যে ভরপুর হাতিরঝিলে আমাদের এবারের আড্ডা জমে ওঠে। সুখ-দুঃখের গল্প শুরু করে, হাসি-ঠাট্টা, বাদ যায়নি ব্যক্তিজীবনের স্মৃতিচারণাও। আড্ডা মানে তো শুধু আড্ডা নয়, আড্ডায় থাকে স্বপ্ন দেখা, থাকে ভবিষ্যতের ছক আঁকা। আমাদের আড্ডা থেকেও অনেকের কাছ থেকে উঠে আসে নানান স্বপ্ন, নানান ভবিষ্যত্ পরিকল্পনা। তখন একটা আশঙ্কাও দেখা দেয় একেকজনের স্বপ্ন পরিকল্পনা তো একেক ধরনের তাহলে আমাদের বন্ধুত্বের কী হবে! আমাদের কারো কারো লেখাপড়া এখনো শেষ হয়নি, কেউ বা শেষ করেছি সদ্যই, কেউ কেউ আবার ঢুকে পড়েছি চাকরি জীবনেও। ‘ভবিষ্যতে আমরা কেউ হয়তো বড়ো ডাক্তার হব, শিক্ষক হব, কেউবা হব প্রকৌশলী, ব্যবসায়ীও হব কেউ কেউ। তাতে কী? ‘বন্ধুত্বের তো আর পদপদবি হয় না। বন্ধুত্ব আজীবনের।’ সর্বস্তরে বন্ধুত্বের অবাধ বিচরণ, মুক্ত বিহঙ্গের মতো। ‘বীক্ষ্যমাণ’ বিশেষণে বিশেষণীয় তো আর বন্ধুত্ব হয় না। রাত ৮টায় শেষ হয় আমাদের ঘোরাঘুরি আর আড্ডাবাজি। সবাই নিজ নিজ বাসায় ফিরে যেতে থাকি আর অস্ফুটস্বরে মনে মনে বলি আহ! আর একটু বেশি সময় ধরে আড্ডাটা চললে মন্দ হতো না! সময় যে কেন এতো তাড়াতাড়ি চলে যায়?  



81459,97276
টাঙ্গুয়া কথন
ফিচার
প্রকাশ : ১৬ অক্টোবর ২০১৯, ০০:০০
  তাজবিদুল ইসলাম অনেক চড়াই-উতরাই পেরিয়ে সেদিন ময়মনসিংহ থেকে ‘হাওর এক্সপ্রেসে’ আমরা ২২ জন পা রেখেছিলাম টাঙ্গুয়ার হাওরের উদ্দেশ্যে। এই ভ্রমণকে ‘টাঙ্গুয়া-কথন’ হিসেবে আখ্যায়িত করে ঐশী তার স্মৃতিচারণে বলেন, বহুদিনের প্ল্যানমাফিক যাব-যাব না করতে করতে অবশেষে সুনামগঞ্জে সেদিন আমাদের পা পড়েছিল। তবে ট্যুরে যাওয়ার চেয়ে তার আয়োজনসহ আগে-পরের আনুষঙ্গিক কাহিনীগুলো বেশি চমকপ্রদ ছিল আমার কাছে। তিন মাস ধরে প্ল্যান করা, একে-তাকে বলে এড করা, যাব ভেবেই নাচানাচির শুরু, এ রাজি তো সে না, মাঝরাতে স্টেশনে গিয়ে বসে থাকা, একজনের ট্রেন মিস করা, ইমনদের হঠাত্ উকুলেলের সুর, প্রিন্স-মুনদের আড্ডা, ট্রলারে রান্নাবান্না, খাওয়া-দাওয়া রেখেই সবাই হাওরে ঝাঁপিয়ে পড়া, তারপর সময় ভুলে সবার হাওরে ডুবে যাওয়া।‘নীলাদ্রি লেক’ দেখে আত্মতৃপ্তিটা ছিল আকাশছোঁয়া, তার সঙ্গে যুক্ত হয়েছিল সেদিনের বৃষ্টিস্নান।  তারপর রাতে সবার আড্ডা, হাসি, গান, গল্প সবমিলিয়ে তখন ছিল আমাদের উত্সব-আমেজ। শামসের গিটারের সুর, তুষারের মাঝে মাঝে হাঁক ছাড়া, মামার আসর জমানো, সেদিন একটা জলসার আমেজ তৈরি করেছিল। সঙ্গে শুকরিয়ার নীরবতা, পে মার রান্না, অর্পিতার আড্ডা, জেসিয়া আমার আর আবিরের দফায় দফায় ঘুম, তৌফিকের গঠনমূলক ছবি, মুন-বন্যার আড্ডা, রাফি-তিয়াসের হাসিতে ফেটে পড়ার মতো একেকটা লাইন, আইভির পাগলামির গল্পগুলো কখনোই ভুলতে পারবো না স্মৃতি থেকে। ঐশীর কথার সঙ্গে তাল মিলিয়ে গটগট করে কথাগুলো বলতে থাকে সুচি।টাঙ্গুয়া-কথনের সবচাইতে শিক্ষণীয় দিক হিসেবে উল্লেখ করে সবশেষে আবির বলে, সেদিন রাতে আমরা চায়ের আড্ডা দিতে দোকানে এসে বৃষ্টিতে আটকে যাই। এত পরিমাণ বৃষ্টি ছিল যে আমরা নৌকায় ফিরতে পারছিলাম না। নিরুপায় হয়ে পাশের দোকান খোলা দেখে সে দোকানে কিছুক্ষণ আশ্রয় নিতে গেলাম! সেখানে পরিচয় হলো শাহীন ভাইয়ের সঙ্গে।  শাহীন ভাই, যিনি অন্য আট-দশজনের মতো নয়, একজন নির্বাক মানুষ! কথা বলতে পারে না। কিন্তু জীবনযুদ্ধে এত সহজে হার মেনে না নিয়ে তিনি নিজের কর্মসংস্থান তৈরি করেছেন নিজেই। হোক সেটা ছোটো কিংবা বড়ো। 



81460,97277
রাজনীতি ছাড়া কেমন আছে
ফিচার
প্রকাশ : ১৬ অক্টোবর ২০১৯, ০০:০০
  মো. শফিকুল ইসলাম  ১৯৯১ সালের ২৫ নভেম্বর চারটি ডিসিপ্লিনের ৮০ জন শিক্ষার্থী নিয়ে যাত্রা শুরু করে দক্ষিণবঙ্গের বিদ্যাপীঠ খুলনা বিশ্ববিদ্যালয়। কোনো এক শীতের সকালে শিক্ষার্থীদের হৈ-হুল্লোড় শুনতে পেয়ে এগিয়ে আসেন তত্কালীন উপাচার্য ড. গোলাম রহমান। আসার পর শিক্ষার্থীদের পক্ষ থেকে জোর দাবি জানানো হয় রাজনীতির নামে লাশের মিছিল আর অস্ত্রের ঝনঝনানি শুনতে চান না তারা। নিষিদ্ধ করা হোক ছাত্র রাজনীতি। শিক্ষার্থীদের এ দাবিকে মেনে নিয়ে খুলনা বিশ্ববিদ্যালয় পরিণত হলো বাংলাদেশের প্রথম রাজনীতিমুক্ত বিশ্ববিদ্যালয়ে। এরপর  হাঁটি হাঁটি পা পা করে কেটে গেছে ২৭টি বছর। দুই যুগের বেশি সময়ের এ পথচলায় কখনো অভ্যন্তরীণ ছাত্র কোন্দলের মুখে অচলাবস্থায় পড়তে হয়নি খুলনা বিশ্ববিদ্যালয়কে। কিংবা নোংরা রাজনীতির ছোবলে ক্যাম্পাসে কখনো রক্তের দাগ লাগেনি। নেই সেশনজট। একাডেমিক ক্যালেন্ডার অনুযায়ী যথাসময়ে ক্লাস, পরীক্ষা এবং ফলাফল প্রকাশিত হয়ে থাকে।বিভিন্ন বিশ্ববিদ্যালয়ের আবাসিক হলগুলোতে যেখানে মিছিলে না গেলে সিট হয় না, সেখানে খুলনা বিশ্ববিদ্যালয়ে মেধাক্রম এবং পারিবারিক আর্থিক অবস্থা বিবেচনায় সিট বরাদ্দ দেয়া হয়। অধিকাংশ শিক্ষার্থী মনে করেন রাজনীতি থাকলে এসবের কিছুই সম্ভব হতো না।  শিক্ষার্থীরা বলছেন, তারা প্রত্যক্ষভাবে রাজনীতিতে সক্রিয় না হলেও রাজনীতি সচেতন। দাবি আদায় কিংবা অন্যায়ের বিরুদ্ধে প্রতিবাদ সবক্ষেত্রেই কথা বলেন বজ্রকণ্ঠে।  কোটা সংস্কার এবং নিরাপদ সড়ক আন্দোলন থেকে শুরু করে জিনিয়ার বহিষ্কারাদেশ প্রত্যাহারের আন্দোলনে জোরালো ভূমিকা তার সাক্ষ্য বহন করে। প্রতিবছর বাংলাদেশের সবচেয়ে বড়ো শিক্ষা সমাপনী অনুষ্ঠান (র্যাগ ডে), পিঠা উত্সব, দক্ষিণবঙ্গে পহেলা বৈশাখের সবচেয়ে বড়ো উত্সব আয়োজন করে থাকে বিশ্ববিদ্যালয়টি। এসব অনুষ্ঠান আয়োজনের দায়িত্ব দেওয়া হয় শিক্ষার্থীদের হাতে। আস্থার প্রতিদান সরূপ কখনো কোনো অপ্রীতিকর ঘটনা ঘটেনি। যা শিক্ষার্থীদের সততা, দায়িত্ববান এবং পরস্পর শ্রদ্ধাশীল মনোভাবের পরিচয় বহন করে। খুবির সিংহভাগ শিক্ষার্থীই মনে করেন রাজনীতি ছাড়া তুলনামূলক ভালো আছেন তারা। 



81461,97278
ট্যুরিজম বিভাগে পড়াশোনা
ফিচার
প্রকাশ : ১৬ অক্টোবর ২০১৯, ০০:০০
  আদিল সরকার এইচএসসি পরীক্ষা শেষ করে মাথায় ঘুরপাক খাচ্ছে কি নিয়ে স্নাতক পড়বেন। মা-বাবা, বন্ধু, আত্মীয়-স্বজনসহ আশেপাশের একেক জনের একেক মতামত। সময়ের স্রোতে না ভেসে আপনি পড়তে পারেন বিভিন্ন বিশ্ববিদ্যালয়ের সম্ভাবনাময়ী ট্যুরিজম অ্যান্ড হসপিটালিটি ম্যানেজমেন্ট বিভাগে। যা পর্যটন ও সেবাবিষয়ক প্রায়োগিক জ্ঞানের পাঠ। যেটি বিশ্ববিদ্যালয়ের ব্যবসায় প্রশাসনের অন্তর্ভুক্ত। ঢাকা বিশ্ববিদ্যালয়, রাজশাহী বিশ্ববিদ্যালয়, ইসলামী বিশ্ববিদ্যালয়, নোয়াখালী বিজ্ঞান ও প্রযুক্তি বিশ্ববিদ্যালয়, পাবনা বিজ্ঞান ও প্রযুক্তি বিশ্ববিদ্যালয়, বঙ্গবন্ধু শেখ মুজিবুর রহমান বিজ্ঞান ও প্রযুক্তি বিশ্ববিদ্যালয়ে চালু রয়েছে এই বিভাগটি। যেখানে বিবিএ, এমবিএ ও সান্ধ্যকালীন এমবিএ প্রোগ্রাম চালু আছে। তাছাড়া কিছু প্রাইভেট বিশ্ববিদ্যালয়েও আছে এই বিভাগটি। এছাড়াও বাংলাদেশ পর্যটন করপোরেশন ট্যুরিজম ও হোটেল ম্যানেজমেন্ট বিষয়ে ১৮ সপ্তাহের সার্টিফিকেট কোর্স এবং এক ও দুই বছর মেয়াদি ডিপ্লোমা প্রোগ্রাম চালু রয়েছে।বিশ্বায়নের জোয়ারে চাকরির বাজার শুধু দেশের মধ্যে সীমাবদ্ধ নয়। দেশের বাইরেও রয়েছে পর্যটনকেন্দ্রিক চাকরির সুযোগ। বর্তমানে ইংল্যান্ড, অস্ট্রেলিয়া, সুইজারল্যান্ড, ভারত, থাইল্যান্ড, মালয়েশিয়া, সিঙ্গাপুর, পোল্যান্ড, সাইপ্রাসসহ বিভিন্ন দেশে রয়েছে এই বিষয়ে গ্রাজুয়েশন করার সুযোগ। পর্যটনশিল্পের ওপর নির্ভর করে এসব দেশে গড়ে উঠেছে বিভিন্ন হোটেল, মোটেল, রেস্টুরেন্ট, রিসোর্ট, ট্যুর কোম্পানি ও ট্রাভেল এজেন্সি। সম্ভাবনাময় এই বিভাগ নিয়ে ইবির ট্যুরিজম অ্যান্ড হসপিটালিটি ম্যানেজমেন্ট বিভাগের সভাপতি অধ্যাপক ড. মাহবুবুল আরেফিন বলেন, দেশে পর্যটন শিল্পের গুরুত্ব এতই বেশি যে কারণে বাংলাদেশ সরকার ও ইউজিসি বিভিন্ন প্রতিষ্ঠানে ট্যুরিজম অ্যান্ড হসপিটালিটি ম্যানেজমেন্ট বিভাগ খুলেছে। এই বিভাগের শিক্ষার্থীরা পড়াশোনা শেষে দেশের প্রত্যেকটি সেক্টরসহ বিদেশেও চাকরির বহু ক্ষেত্র রয়েছে। সেই সঙ্গে স্বপ্নের এই পর্যটনশিল্পের উন্নয়নের মাধ্যমে দেশকে একধাপ এগিয়ে নিয়ে বিশ্বের দরবারে তুলে ধরতে ইবির এই বিভাগের শিক্ষার্থীরা গুরুত্বপূর্ণ ভূমিকা পালন করবে বলে আমি  আশাবাদী।   



81462,97279
কাকডুমুর
অন্যান্য
প্রকাশ : ১৬ অক্টোবর ২০১৯, ০০:০০
চয়ন বিকাশ ভদ্র কাকডুমুর মাঝারি আকৃতির বৃক্ষ।  বৈজ্ঞানিক নাম Ficus hispida,  Moraceae পরিবারের উদ্ভিদ। কাকডুমুর জংলি ডুমুর, বুনো ডুমুর, পাতি ডুমুর, কুডুরা, খুকসা, খোকসা, খোকসা ডুমুর, খসখসে, গজ বহই, গজ বুহই, গজ-বই ইত্যাদি নামেও পরিচিত। কাকডুমুরের ফল ছোট এবং খাওয়ার অনুপযুক্ত। এই গাছ অযত্নে-অবহেলায় এখানে সেখানে জন্মায়। গাছও তুলনামূলকভাবে ছোট হয়ে থাকে।অন্যান্য প্রজাতির ডুমুরের মতো এর পাতা শিরিশ কাগজের মতো খসখসে প্রকৃতির। তাই এর আরেক নাম খরপত্রী। এই পাতা দিয়ে গ্রামাঞ্চলে অনেকে শিং, মাগুর জাতীয় মাছ কাটার আগে ঘষে পিচ্ছিল ভাব পরিষ্কার করেন। এর পাতা প্রজাপতির মথের খাবার। এর ফল কাণ্ডের গায়ে থোকায় থোকায় জন্মে। পাখিরাই প্রধানত এই প্রজাতির ডুমুরের ফল খেয়ে থাকে এবং পাখির বিষ্ঠার মাধ্যমে বীজের বিস্তার ঘটে থাকে।মূলত গ্রীষ্মমণ্ডলীয় এলাকাসমূহেই এ প্রজাতির গাছ দেখা যায়। বাংলাদেশ, ভারত, মালয়েশিয়া, ইন্দোনেশিয়া, চীন প্রভৃতি দেশসহ এশিয়ার অনেক অঞ্চলে এবং অস্ট্রেলিয়ায় পাওয়া যায়।কাকডুমুর রক্তপরিষ্কারক, বমনকারক। এর ছালের ক্বাথ সোরিয়াসিস, জণ্ডিস ও রক্তপিত্তে (নাক, মুখ দিয়ে রক্ত পড়া) উপকারী। জ্বর নিবারণের জন্য এর ছালের গুঁড়ো ১-২ গ্রাম মাত্রায় দিনে তিন-চার বার খাওয়াতে হয়। অল্প মাত্রায় খেলে এটি টনিকের কাজ করে। 



81463,97280
গাছ
অন্যান্য
প্রকাশ : ১৬ অক্টোবর ২০১৯, ০০:০০
রায়হান ফেরদৌস গাছ আমাদের বন্ধু এবংগাছ আমাদের প্রাণ,এসব জেনেও সেই গাছেদের কেড়ে নিচ্ছি জান। গাছ আমাদের হূদপিণ্ড আরগাছ আমাদের শ্বাস,গাছগাছড়া কেটে করছিনিজের সর্বনাশ। গাছ আমাদের প্রতিবেশীগাছ আমাদের ভাই,বছর প্রতি দশের অধিকগাছ লাগানো চাই। গাছ লাগানো শহর-গাঁয়েবন্ধ হবে যেই!পৃথিবীটা বদলে যাবেআর হারাবে খেই। খেই হারিয়ে প্রকৃতি তারনেবে কঠিন শোধ,থাকতে সময় গাছের প্রতিজাগাও তবে বোধ।



81464,97281
কথা চিরন্তন
অন্যান্য
প্রকাশ : ১৬ অক্টোবর ২০১৯, ০০:০০
নিজের অধিকার আদায় করে নিতে হয়—মওলানা ভাসানী ন্যায়বিচারের রূপ একটি, আর অত্যাচারের শত রূপ। এই কারণেই ন্যায়বিচার করা অপেক্ষা অত্যাচার করা সহজ—প্লেটো জীবন নিজে শুভ বা অশুভ নয়; এটি শুভ বা অশুভের দৃশ্যপট, যেভাবে একে সাজাও—মতেইন অন্যায়ের প্রতি বিদ্রূপ করা অপেক্ষা মহত্ কাজের জন্য সংগ্রাম করা ভালো—টেনিসন 



81465,97282
এই দিনে
অন্যান্য
প্রকাশ : ১৬ অক্টোবর ২০১৯, ০০:০০
১৬ অক্টোবর১৯০৫: সুবে বাংলা বিভক্ত; পূর্ববঙ্গ ও আসাম নিয়ে          একটি এবং পশ্চিম বাংলা, বিহার ও উড়িষ্যা          নিয়ে অপর একটি প্রদেশ গঠিত১৯৪৫: জাতিসংঘের খাদ্য ও কৃষি সংস্থা প্রতিষ্ঠা   



81466,97283
উদ্ধৃতি
অন্যান্য
প্রকাশ : ১৬ অক্টোবর ২০১৯, ০০:০০
কেবল বাংলা বা উপমহাদেশের জন্য নয়, বরং সারা বিশ্বের জন্য হাফিজের প্রয়োজন। তিনি প্রেমের বাণী শুনিয়েছেন। প্রেমই স্নেহ, প্রেমই মমতা, প্রেমই মানবতা। মহান আল্লাহ ভালোবাসার কারণে আমাদের সৃষ্টি করেছেন। ভালোবাসা ছাড়া মানুষ পশুতে পরিণত হয়।—আজাদ রহমান   সংগীতজ্ঞ(সূত্র:দৈনিক ইত্তেফাক, ১৫ অক্টোবর ২০১৯) 



81467,97284
রঙ্গরস
অন্যান্য
প্রকাশ : ১৬ অক্টোবর ২০১৯, ০০:০০
এক লোক রেস্টুরেন্টে খেতে গেছে। ওয়েটার এল অর্ডার নিতে। অর্ডার নিতে নিতে কাস্টমার বলল, আচ্ছা ওয়েটার তোমাকে খুব চেনা চেনা লাগছে, আমি কোথায় দেখেছি বল তো? নিশ্চয়ই চট্টগ্রাম পর্যটনে ছিলে?: না স্যার আমি ওখানে ছিলাম না।: তা হলে নিশ্চয়ই হোটেল সোনারগাঁয়ে?: না ওখানেও আমি ছিলাম না।: ও এখন মনে পড়েছে তোমাকে আমি দেখেছি কুমিল্লা বোর্ডে।: না স্যার কুমিল্লায় আমি জীবনে যাইনি।এর মধ্যে ওয়েটার অর্ডার নিয়ে চলে গেল। খাবার নিয়ে ফিরে এলে কাস্টমার লোকটি আনন্দে চেঁচিয়ে উঠল, হে হে তোমাকে এতক্ষণে আমি চিনতে পেরেছি...তুমিই একটু আগে আমার খাবারের অর্ডার নিয়েছিলে তাই না?   



81468,97285
নির্ভরযোগ্য চাকরি খুঁজবেন যেখানে
ফিচার
প্রকাশ : ১৬ অক্টোবর ২০১৯, ০০:০০
মাহবুব শরীফ বাংলাদেশে চাকরির বাজারে প্রতিযোগিতা দিন দিন বেড়েই চলেছে। চাকরির প্রতিযোগিতায় প্রতি বছরই প্রায় দুই লক্ষ শিক্ষিত তরুণ-তরুণী প্রবেশ করে চলেছে। কিন্তু সেই সঙ্গে চাকরি সংখ্যা বৃদ্ধি পাচ্ছে না। আধুনিকতার ছোঁয়া লেগেছে বাংলাদেশের অধিকাংশ প্রতিষ্ঠিত ব্যবসা প্রতিষ্ঠানেই। আগে যে পরিমাণ কাজ তিনজন ব্যক্তি করতো, এখন একজন ব্যক্তিকেই সেই পরিমাণ কাজ করতে হয়। ফলে প্রতিষ্ঠানকেন্দ্রিক চাকরির পদসংখ্যা কমছেই। কিন্তু তাই বলে যে আপনাকে হতাশ হতে হবে তা নয়।নিজেকে যোগ্য করে তুলুন প্রতিষ্ঠানের চাহিদা অনুযায়ী। ক্যারিয়ার বিভাগে আমাদের কাছে প্রতিনিয়তই ফোন আসে অসংখ্য তরুণ-তরুণীর। কেউ কেউ হতাশাও ব্যক্ত করেন চাকরি না পেয়ে। হতাশা নয়, ধৈর্য সহকারে অর্জন করে নিন আপনার প্রয়োজন অনুযায়ী চাকরি।আমাদের দেশে এখনও চাকরি খোঁজার ক্ষেত্রে অনেকে শুধুমাত্র পত্রিকার উপর নির্ভর করে থাকে। কিন্তু পরিবর্তিত আধুনিকতার স্পর্শে চাকরি খুঁজতে হলে শুধুমাত্র পত্রিকার উপর নির্ভর না করে সেই সাথে নিজেকে মানিয়ে নিন বেশকিছু পদ্ধতির সাথে।জব সাইটকম্পিউটারায়নের এই যুগে সচেতন তরুণ-তরুণী মাত্রই কম্পিউটারভিত্তিক অনলাইন জবসাইটগুলো নিয়মিত ভিজিট করা উচিত। এক্ষেত্রে আপনাকে মনে রাখতে হবে, প্রযুক্তির উন্মেষ ঘটিয়ে বাংলাদেশে এখন চাকরির অনেক বিজ্ঞাপন প্রচার করা হয়ে থাকে অনলাইনভিত্তিক জব সাইটগুলোতে। চাকরিদাতা প্রতিষ্ঠানের লক্ষ্য থাকে কমমূল্যে যেন তাদের প্রতিষ্ঠানের চাকরির বিজ্ঞপ্তি প্রকাশ করা যায়। এক্ষেত্রে অনলাইন জবসাইটগুলো তাদেরকে পত্রিকার তুলনায় অনেক সাশ্রয়ী মূল্যে নিয়োগ বিজ্ঞপ্তি প্রকাশের সুযোগ করে দিয়েছে। তবে বাংলাদেশের প্রতিষ্ঠিত প্রায় সব প্রতিষ্ঠানই পত্রিকায় নিয়োগ বিজ্ঞপ্তি প্রদান করে থাকে, সেই সাথে অনলাইনের জব সাইটেও তাদের বিজ্ঞপ্তি প্রকাশ করে থাকে। আপনাকে চাকরি খুঁজে নিতে হলে নিজের আগ্রহেই চাকরির বিজ্ঞপ্তি খুঁজে নিতে হবে।পরিচিত মাধ্যমআমাদের দেশে চাকরির বিজ্ঞপ্তি অনেক সময়ই প্রতিষ্ঠান কর্তৃক ঘোষণা করা হয় না। কেননা পদসংখ্যা কম থাকায় এবং আমাদের দেশে চাকরিপ্রার্থীর সংখ্যা বেশি থাকায় প্রতিষ্ঠানগুলো চাকরির নিয়োগ বিজ্ঞপ্তি প্রকাশে আগ্রহী হয়ে ওঠে না। তবে এই বিষয়টি কেবল বেসরকারি প্রতিষ্ঠানসমূহের ক্ষেত্রেই হয়ে থাকে। তাই আপনার উচিত হবে আপনার পরিচিত ব্যক্তিবর্গ যেসব প্রতিষ্ঠানে কর্মরত রয়েছে, সেসব প্রতিষ্ঠানে একটি সিভি জমা রাখা। প্রতিষ্ঠানের প্রয়োজন হলে এবং তাদের কাঙ্ক্ষিত পদের বিপরীতে আপনাকে যোগ্য মনে করলে তারা অবশ্যই আপনাকে চাকরির ইন্টারভিউয়ের জন্য মনোনীত করবে। তবে এর মানে এই নয় যে, তারা আপনাকে চাকরির সুযোগ প্রদান করবে। প্রতিষ্ঠানের উদ্দেশ্যেই হলো স্বল্পসংখ্যক লোক নিয়োগের ক্ষেত্রে যেন বেশি ঝামেলা পোহাতে না হয়।প্রতিষ্ঠান নির্বাচনে মনোযোগী হউনআমাদের দেশে অনেকের মধ্যেই বদ্ধমূল ধারণা রয়েছে, যেকোনো প্রতিষ্ঠানে যেকোনো ধরনের চাকরিই তার জন্য যথেষ্ট। কিন্তু এখানে একটি বিষয় আপনাকে মনে রাখতে হবে—বেশিরভাগ প্রতিষ্ঠানই তার পদের বিপরীতে যোগ্য বক্তিকেই মনোনয়ন দিয়ে থাকে। ফলে আপনাকে নিজের শিক্ষাগত যোগ্যতা এবং অভিজ্ঞতার আলোকে কোন ধরনের প্রতিষ্ঠানে আপনার কাজ করার সুযোগ রয়েছে তা পূর্ব থেকেই স্থির করে নিতে হবে। সেই সাথে সে সকল প্রতিষ্ঠানে আপনার কাঙ্ক্ষিত পদের বিপরীতে কী কী গুণাবলী প্রয়োজন হয়ে থাকে সেসব বিষয়ে ধারণা নেওয়ার চেষ্টা করুন এবং সে অনুযায়ী নিজেকে প্রস্তুত করে নিন।বাস্তবতা উপলব্ধি করুনঅনেকেই চাকরির বিজ্ঞপ্তিতে প্রতিষ্ঠানকর্তৃক প্রদেয় বিজ্ঞপ্তির সেরা পদসমূহে আবেদন করে থাকে। কিন্তু আপনি যদি সদ্য পড়ালেখার পাঠ চুকিয়ে চাকরির আবেদন করে থাকেন, তবে আপনাকে মনে রাখতে হবে সেসব পদসমূহে আপনার চেয়ে অনেক বেশি যোগ্য এবং অভিজ্ঞতাসম্পন্ন ব্যক্তি চাকরির জন্য আবেদন করে থাকে। ইন্টারভিউ লেটার পাওয়ার ক্ষেত্রে আপনার থেকে তারা অনেকাংশেই এগিয়ে থাকে। ফলে বাস্তবতার নিরিখে নিজেকে মানিয়ে নিন এবং নিজেকে সেভাবে প্রস্তুত করে চাকরির আবেদন করুন।নিম্নযোগ্যতা সম্পন্ন পদে আবেদন করবেন নাঅনেকের মধ্যেই ধারণা রয়েছে নিয়োগ বিজ্ঞপ্তিতে প্রকাশিত নিম্নযোগ্যতা সম্পন্ন পদে আবেদন করলে চাকরি নিশ্চিতভাবেই পাওয়া সম্ভব হবে। কিন্তু ধারণাটি সম্পূর্ণ ভুল। কেননা, ইন্টারভিউ কাজে সংশ্লিষ্ট ব্যক্তিবর্গ আপনার বায়োডাটা পড়ে উপলব্ধি করে থাকে যে, এই পদের বিপরীতে আপনার যোগ্যতা আনেক বেশি এবং অল্প কিছুদিন কাজ করার পরই আপনি অন্য কোনো প্রতিষ্ঠানে চলে যেতে পারনে। ফলে তারা আপনাকে আপনার আবেদিত পদের জন্য মনোনীত নাও করতে পারে।অনাকাঙ্ক্ষিত আচরণইন্টারভিউ বোর্ডে অনেকেই প্রাসঙ্গিক প্রসঙ্গ এড়িয়ে অনাকাঙ্ক্ষিত আচরণ করে থাকে। প্রতিষ্ঠানের প্রার্থী মনোনয়নের ক্ষেত্রে যা উপস্থিত কর্মকর্তাদের নিকট কোনোমতেই কাম্য নয়।আপনার যোগ্যতার প্রতিফলন ঘটাতে এখন থেকেই পরিকল্পনামাফিক কাজ শুরু করুন। পরিকল্পনার আলোকে অদূর ভবিষ্যতেই চাকরি নামক সোনার হরিণের পিছনে নিরন্তর ছুটে চলার অবসান ঘটবে নিঃসন্দেহে।পরিকল্পনার কোনো বিকল্প নেই চাকরি খোঁজার ক্ষেত্রে। কাজেই পরিকল্পনার ব্যাপারে সচেতন হোন।  



81469,97286
হতে চাইলে দন্ত চিকিত্সক
ফিচার
প্রকাশ : ১৬ অক্টোবর ২০১৯, ০০:০০
আরিফুর রহমান দেশে বেসরকারি মেডিক্যাল কলেজগুলো জনগণের প্রত্যাশা পূরণে কাজ করছে। এর মধ্যে যেসব কলেজ ঈর্ষনীয় সাফল্য রেখে চলেছে মার্কস মেডিক্যাল কলেজ (এমআরএমসি) তাদের মধ্যে অন্যতম। মার্কস মেডিক্যাল কলেজ মার্কস গ্রুপের অঙ্গ প্রতিষ্ঠান হিসেবে দক্ষ চিকিত্সক তৈরির প্রত্যাশায় প্রতিষ্ঠিত হয়। এবছর নবম ব্যাচে শিক্ষার্থী ভর্তি করা হবে। যারা গত ১১ অক্টোবর এমবিবিএস ভর্তি পরীক্ষায় কৃতকার্য হবে তারাই প্রথম বর্ষ এমবিবিএস কোর্সে ভর্তি হতে পারবে। ২০১১-১২ সেশনে প্রথম ব্যাচের ভর্তির মাধ্যমে এ প্রতিষ্ঠানের যাত্রা শুরু হয়।  রাজধানী ঢাকার মিরপুর-১৪তে এ/৩ প্রধান সড়কের পাশে এ কলেজটি অবস্থিত। সরকারের সংশ্লিষ্ট কর্তৃপক্ষের অনুমোদন সাপেক্ষে দেশের সফল চিকিত্সক ও শিক্ষানুরাগী ব্যক্তিত্ব প্রয়াত ব্রি. জে. (অব) অধ্যাপক ডা. মাসুদুর রহমান (এমআর) খান এ কলেজটি প্রতিষ্ঠা করেন দক্ষ চিকিত্সক গড়ার লক্ষ্য নিয়ে। তিনি দেশের প্রথম ইএনটি ও হেড-নেক মাইক্রো সার্জন হিসেবে সমধিক পরিচিত ছিলেন। প্রতিষ্ঠাতা অধ্যক্ষ হিসেবে তিনি এ কলেজটির কার্যক্রম শুরু করেন।এ প্রতিষ্ঠানের অধ্যক্ষের দায়িত্ব পালন করছেন আর্মড ফোর্সেস মেডিক্যাল কলেজের সাবেক অধ্যক্ষ মে.জে. (অব) অধ্যাপক ডা. মো. নাসির উদ্দিন। উপাধ্যক্ষ হিসেবে দায়িত্বে আছেন অধ্যাপক ডা. ইকবাল মাসুদ খান এবং সার্বিক তত্ত্বাবধায়ক ও প্রশাসনিক দায়িত্বে আছেন দ্য মার্কস গ্রুপের প্রধান নির্বাহী কর্মকর্তা (সিইও) তারিক মাসুদ খান যিনি যুক্তরাষ্ট্রের খ্যাতনামা শিক্ষা প্রতিষ্ঠান থেকে বিবিএ ও এমবিএ-তে উচ্চতর ডিগ্রিপ্রাপ্ত।এ কলেজের শিক্ষাদানে নিয়োজিত আছেন অভিজ্ঞ ও দক্ষ শিক্ষকমন্ডলী যার নেতৃত্বে রয়েছেন মেজর জেনারেল (অব) অধ্যাপক ডা. মো. নাসির উদ্দিন। শিক্ষকমন্ডলীর মধ্যে উল্লেখযোগ্য সংখ্যক অধ্যাপক, সহযোগী, সহকারী অধ্যাপক এবং প্রভাষকবৃন্দ রয়েছেন যারা ছাত্র-শিক্ষকের সুসম্পর্ক বজায় রেখে পাঠদান করেন। তাঁরা সবাই দক্ষতার সাথে স্ব স্ব দায়িত্ব পালন করছেন।মার্কস মেডিক্যাল কলেজের রয়েছে নিজস্ব ক্যাম্পাসে ডিজিটাল শ্রেণিকক্ষ, লেকচার গ্যালারি, কম্পিউটার ও পরীক্ষগার কক্ষ। এ কলেজের পাঠদান পদ্ধতি খুবই আধুনিক। শিক্ষকবৃন্দ নিয়মিত বিভিন্ন বিষয়ের পাঠদান করান। ছাত্রছাত্রীদের নিয়মিত শ্রেণিকক্ষে উপস্থিত থাকতে হয়। বিষয় ভিত্তিক পাঠদান শেষে শিক্ষার্থীদের সাপ্তাহিক, মাসিক ও টিউটোরিয়াল পরীক্ষায় অংশ নিতে হয়। পরীক্ষায় খারাপ করলে অভিভাবকদের ডেকে তাদের উন্নতির জন্য পরামর্শ দেয়া হয়। যেহেতু ঢাকা বিশ্ববিদ্যালয়ের অধীনে সব কলেজের একসঙ্গে পরীক্ষা হয় তাই কোন শিক্ষর্থীকে পাস না করে পরবর্তী সেশনে উত্তীর্ণ হওয়ার সুযোগ নেই, পড়াশুনা করেই তাদের পাস করতে হয়। অসদুপায় অবলম্বনের কোনো সুযোগ এখানে নেই।শিক্ষার্থীদের আবাসিক সমস্যার কথা বিবেচনা করে ছাত্র ও ছাত্রীদের জন্য ১২০-এর অধিক ধারণড়্গমতা সম্পন্ন পৃথক হোস্টেল এর সুব্যবস্থা রয়েছে। তাদের স্বল্প মূল্যে স্বাস্থ্যসম্মত খাবার পরিবেশন করা হয়। এছাড়া শিড়্গকদের জন্য রয়েছে শিক্ষক লাউঞ্জ এবং ছাত্রদের জন্য স্ন্যাকস্ সপ ও রেস্টুরেন্ট এর ব্যবস্থা। বিস্তারিত জানতে কল করতে পারেন ৯৮৩৪০৩১ নম্বরে।অত্র প্রতিষ্ঠানের অধ্যক্ষ ডা. মো. নাসির উদ্দিন এ প্রসঙ্গে বলেন, ‘আমরা ছাত্র শিড়্গকের সম্পর্কের প্রতি যত্মবান। শিক্ষার্থীদের যেকোন সমস্যা সম্পর্কে আমরা সচেতন। তারা প্রয়োজন অনুযায়ী আমাদের সাঙ্গে যোগাযোগ করতে পারে। আমরা তাদের সমস্যা সমাধানের চেষ্টা করি।’এ কলেজের সার্বিক কর্মকা্ল সম্পর্কে জনাব তারিক মাসুদ খান বলেন, ‘আমরা শিক্ষার্থীদের একুশ শতকের চ্যালেঞ্জ মোকাবিলার উপযোগী করে গড়ে তোলার জন্য করণীয় সবকিছু করছি। তাদের ইংরেজি ভাষায় দক্ষতার কথা বিবেচনা করে আমরা প্রথম বর্ষে শিক্ষার্থীদের জন্য ইংরেজি ভাষা শিক্ষা কোর্স, ৫ শতাংশ ফ্রি-কোটা, উপজাতীয় কোটাসহ সব কোটা পূরণ করে থাকি।’ 



81470,97287
আইটি ও অ্যানিমেশনে চাকরির অপার সম্ভাবনা
ফিচার
প্রকাশ : ১৬ অক্টোবর ২০১৯, ০০:০০
বিভিন্ন কারণে যারা আইটিতে দক্ষতা উন্নয়নের সুযোগ থেকে বঞ্চিত তাদের কথা বিবেচনায় দেশের শীর্ষস্থানীয় তথ্যপ্রযুক্তি ও প্রফেশনাল প্রশিক্ষণ প্রদানকারী প্রতিষ্ঠান ড্যাফোডিল ইন্টারন্যাশনাল প্রফেশনাল ট্রেনিং ইনস্টিটিউট (দীপ্তি), ড্যাফোডিল ফাউন্ডেশনের আর্থিক সহায়তায় ৭৫% বৃত্তিতে শনিবারের ব্যাচে আইটি ও অ্যানিমেশনের বিভিন্ন বিষয়ের উপর ট্রেনিং প্রদান করার সিন্ধান্ত গ্রহণ করেছে। উক্ত প্রকল্পের আওতায় নিম্ন লিখিত কোর্স সমুহে ৭৫% পর্যন্ত বৃত্তি প্রদান করা হবে। শুধুমাত্র শনিবারে সকাল, বিকাল ও সান্ধাকালীন শিফটে ক্লাস হবে। কোর্স গুলো হলো — সার্টিফিকেট কোর্স অন আউটসোর্সিং, ডিজিটাল মার্কেটিং, নেটওয?ার্কিং সার্টিফিকেশন, থ্রিডি এ্যনিমেশন, প্রফেশনাল গ্রাফিক্স ডিজাইন , প্রফেশনাল ওয়েব ডিজাইন, প্রফেশনাল ওয়েব ডেভল্পমেন্ট (পিএইচপি, মাইএসকিউএল), বেসিক কম্পিউটার এপ্লিকেশন, মোশন গ্রাফিক্স ও ভিডিও এডিটিং, এসইও এবং আমাজন এফিলিয়েট মার্কেটিং । এ প্রকল্পের ১ম থেকে ২৬তম পর্যায় পর্যন্ত মোট ৪৫০০ শিক্ষার্থীকে বিভিন্ন কোর্সে সাফল্যের সাথে প্রশিক্ষণ দেয়া হয়েছে। সফলভাবে প্রশিক্ষণ প্রাপ্ত শিক্ষার্থীরা ইতিমধ্যে নিজেদেরকে চাকরি বাজারে প্রতিষ্ঠিত করতে সক্ষম হয়েছে। বর্তমানে প্রকল্পের ২৭ তম পর্যায়ে ভর্তি কার্যক্রম শুরু হয়েছে। এ পর্যায়ে ১০টি ট্রেডে মোট ১৫০ জন শিক্ষার্থীকে প্রশিক্ষণ দেয়া হবে। ন্যূনতম এসএসসি পাস আথবা পরিক্ষার্থী যেকোনো বয়সের যে কেউ এই কোর্সগুলোতে ভর্তি হতে পারবে। উক্ত কোর্সগুলো সম্পূর্ণভাবে ব্যবহারিক ক্লাস ভিত্তিক যা সার্টিফাইড প্রফেশনাল প্রশিক্ষকদের সার্বিক তত্ত্বাবধানে পরিচালিত হয়ে থাকে। প্রশিক্ষকদের সার্বক্ষনিক ও সার্বিক তত্ত্বাবধানে নির্দিষ্ট সময়ের মধ্যে কোর্স সমাপ্তি, পরীক্ষা গ্রহণ ও ফলাফল মূল্যায়নের নিশ্চয়তা। প্রশিক্ষণ শেষে পরীক্ষার মাধ্যমে উত্তীর্ণ শিক্ষার্থীদের মধ্যে সনদপত্র প্রদান করা হবে। ভর্তিচ্ছুক ছাত্র/ছাত্রীদের মধ্য থেকে আর্থিকভাবে অসচ্ছল অথচ মেধাবীদের অগ্রাধিকার দেওয়া হবে। সঠিক ও নিরপেক্ষতা বজায় রেখে বাছাই প্রক্রিয়া সম্পন্ন করা হয়।  ভর্তি সংক্রান্ত যেকোনো তথ্য জানতে কল করতে পারেন  ০১৭১৩৪৯৩২৩৩ নম্বরে। অনলাইনে ভর্তি হতে ভিজিট করতে পারেন http://scholarship.dipti.com.bd/ ঠিকানায়। 



