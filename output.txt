216573,232390
মিয়ানমারে নিহতের সংখ্যা ৩০০ ছাড়িয়েছে
বিশ্ব সংবাদ
প্রকাশ : ২৭ মার্চ ২০২১, ০৯:৪২
নিরাপত্তা বাহিনীর ব্যাপক সহিংসতার পরেও মিয়ানমারে প্রায় দুই মাস ধরে সামরিক অভ্যুত্থান বিরোধী বিক্ষোভ অব্যাহত রয়েছে। চলমান এ সংঘাতে গতকাল শুক্রবার (২৬ মার্চ) পর্যন্ত সব মিলিয়ে নিহতের সংখ্যা ৩০০ ছাড়িয়েছে।বুধবার ৯ বিক্ষোভকারীর মৃত্যুর পরেও শুক্রবার মিয়ানমারের রাজপথে সামরিক অভ্যুত্থানবিরোধীদের বিক্ষোভ করতে দেখা যায়। এদিন সকালে নাগরিক অসহযোগ আন্দোলনের ব্যানারেও দ্বিতীয় বৃহত্তম শহর মান্দালয় ছাড়াও একাধিক স্থানে বিক্ষোভ হয়েছে। এর আগের দিন সন্ধ্যায় মান্দালয় এবং সাগাইং অঞ্চল থেকে শুরু করে কারেন ও শান দেশসহ পুরো মিয়ানমার জুড়ে রাতভর মোমবাতি মিছিল হয়েছে।এদিকে নিহতদের মধ্যে ৯০ শতাংশই গুলিবিদ্ধ হয়ে মারা গেছেন। ফেব্রুয়ারির শুরুতে সামরিক বাহিনী ক্ষমতা গ্রহণের পর থেকেই মিয়ানমারে বিক্ষোভ শুরু হয়। সেভ দ্য চিলড্রেন বলছে, এ পর্যন্ত যারা প্রাণ হারিয়েছে তাদের মধ্যে অন্তত ২০ জন শিশু। অন্যদিকে সামরিক বাহিনী বলছে, বিক্ষোভে এ পর্যন্ত ১৬৪ জন নিহত হয়েছে।তবে দেশটির অধিকার রক্ষা গ্রুপ অ্যাসিসট্যান্স অ্যাসোসিয়েশন ফর পলিটিক্যাল প্রিজনার্স (এএপিপি)-এর দাবি, নিহতের সংখ্যা ৩০০ ছাড়িয়ে গেছে। এএপিপি জানিয়েছে, ‘প্রতিদিনই মানবতাবিরোধী অপরাধ ঘটছে।’ ২৫ মার্চ পর্যন্ত গ্রুপটি ৩২০ জনের মৃত্যুর রেকর্ড নথিভুক্ত করেছে। অলাভজনক এই গ্রুপটির দাবি অভ্যুত্থানের পর থেকে প্রায় ৩ হাজার মানুষকে গ্রেফতার করা হয়েছে।এএপিপি বলছে, নিহতদের মধ্যে এক-চতুর্থাংশকেই মাথায় গুলি করে হত্যা করা হয়েছে। হত্যার উদ্দেশেই তাদের গুলি করা হয়েছে বলে সন্দেহ জোরালো হচ্ছে। নিহতদের প্রায় ৯০ শতাংশই পুরুষ। আর ৩৬ শতাংশের বয়স ২৪ বছরের কম। এই মাসের শুরুতে অ্যামনেস্টি ইন্টারন্যাশনালের পক্ষ থেকে বলা হয়েছে, বিক্ষোভ দমন করতে সেনাবাহিনী গুলি করে হত্যার কৌশল প্রয়োগ করছে বলে সবকিছুতে ইঙ্গিত পাওয়া গেছে।ইত্তেফাক/টিএ



216574,232391
সাতক্ষীরা-গোপালগঞ্জের পথে মোদি
জাতীয়
প্রকাশ : ২৭ মার্চ ২০২১, ০৯:৫৩
সাতক্ষীরা ও গোপালগঞ্জে যাচ্ছেন ভারতের প্রধানমন্ত্রী নরেন্দ্র মোদি। আজ শনিবার (২৭ মার্চ) প্রথমে যাচ্ছেন সাতক্ষীরার শ্যামনগর উপজেলার ঈশ্বরীপুর গ্রামের যশোরেশ্বরী কালিমন্দিরে। পরে যাবেন গোপালগঞ্জের কাশিয়ানীতে। মোদির আগমন কেন্দ্র করে উৎসবের আমেজে ভাসছেন ওই এলাকার বাসিন্দারা।সফরের দ্বিতীয় ও শেষ দিনে গোপালগঞ্জের কাশিয়ানীর ওড়াকান্দির ঠাকুরবাড়ির মতুয়া মন্দির পরিদর্শন ও প্রার্থনা করবে ভারতের প্রধানমন্ত্রী। এরপর মতুয়া সম্প্রদায়ের সঙ্গে মতবিনিময় করবেন তিনি।ইত্তেফাক/কেকে



216575,232392
যশোরেশ্বরী কালীমন্দিরে নরেন্দ্র মোদি
জাতীয়
প্রকাশ : ২৭ মার্চ ২০২১, ১০:৪০
ঐতিহাসিক যশোরেশ্বরী কালীমন্দির পরিদর্শনে সাতক্ষীরার শ্যামনগর পৌঁছেছেন ঢাকায় সফররত ভারতের প্রধানমন্ত্রী নরেন্দ্র মোদি। আজ শনিবার (২৭ মার্চ) সকাল ১০টার দিকে ভারতের প্রধানমন্ত্রীকে বহনকারী হেলিকপ্টারটি শ্যামনগরে অবতরণ করে। এর আগে সকাল ৯টার পর হেলিকপ্টারে করে সাতক্ষীরার উদ্দেশে রওনা হন মোদি।মুজিববর্ষ ও স্বাধীনতার সুবর্ণজয়ন্তীতে মোদির আগমন ঘিরে পুরো ঈশ্বরপুরে সাজ সাজ রব। কালীমন্দিরকে বিভিন্ন রঙে সাজানো হয়েছে। জানা গেছে, সাতক্ষীরার শ্যামনগরে সাড়ে ৪০০ বছরের পুরোনো ঐতিহাসিক যশোরেশ্বরী কালীমন্দির পরিদর্শন ও পূজা-অর্চনা করেছেন। একই সঙ্গে তিনি হিন্দু সম্প্রদায়ের লোকদের সঙ্গে মতবিনিময় করবেন।সেখান থেকে সকাল ১০টা ৫০ মিনিটে ভারতের প্রধানমন্ত্রী যাবেন গোপালগঞ্জের টুঙ্গিপাড়ায়। জাতির জনক বঙ্গবন্ধু শেখ মুজিবুর রহমানের সমাধিসৌধে মোদিকে স্বাগত জানাবেন প্রধানমন্ত্রী শেখ হাসিনা। ভারতের প্রধানমন্ত্রী বঙ্গবন্ধুর সমাধিসৌধের বেদিতে ফুল দিয়ে শ্রদ্ধা জানাবেন। শ্রদ্ধা নিবেদনের পালা শেষে সমাধিসৌধ কমপ্লেক্সে একটি গাছের চারা রোপণ করবেন।বঙ্গবন্ধুর সমাধিসৌধে শ্রদ্ধা নিবেদন শেষে বেলা ১১টা ৩৫ মিনিটে মোদি গোপালগঞ্জের কাশিয়ানী উপজেলার মতুয়াদের প্রধান তীর্থপীঠ ওড়াকান্দিতে যাবেন। সেখানে তিনি হরিচাঁদ মন্দিরে পূজা দেবেন। পরে তিনি মতুয়া প্রতিনিধিদের সঙ্গে কথা বলবেন।ইত্তেফাক/কেকে



216576,232393
অন্যায় করলে আমাকে থাপ্পড় মারুন: মমতা
বিশ্ব সংবাদ
প্রকাশ : ২৭ মার্চ ২০২১, ১০:৫৫
ভারতের পশ্চিমবঙ্গের বিধানসভা নির্বাচনের প্রথম ধাপের ভোটগ্রহণ শুরু হয়েছে। আজ শনিবার (২৭ মার্চ) সকাল থেকে রাজ্যের ৩০টি আসনে ভোটগ্রহণ চলছে। আগামী এক মাসেরও বেশি সময়ে মোট আট ধাপে ২৯৪ আসনে ভোটগ্রহণ হবে। আগামী ২ মে চূড়ান্ত ফলাফল জানা যাবে।এদিকে, নির্বাচনকে কেন্দ্র করে গতকাল শুক্রবার পশ্চিম মেদিনীপুরের ডেবরায় জনসভা করেছেন রাজ্যের বর্তমান মুখ্যমন্ত্রী ও তৃণমূল নেত্রী মমতা বন্দ্যোপাধ্যায়। সেখানে তিনি প্রধান প্রতিদ্বন্দ্বী বিজেপিকে নিয়ে যতটা না কথা বলেছেন তার চেয়েও বেশি নিজেকেই যেন কটাক্ষ করলেন।খেলা হবে বিজেপি খালি হবে মন্তব্য করে মমতা বন্দ্যোপাধ্যায় বলেন, বলে তারা নাকি ধামাকা করবে। এতবড় সাহস ওদের। তাদের বিরুদ্ধে এ বারের খোলাটা মা-বোনদেরই খেলতে হবে।বেশি কিছু (অন্যায়) করলে ঠাস ঠাস করে বিজেপির গালে থাপ্পড় মারবেন। যদি আমি অন্যায় করি তাহলে আমাকে দু’টো থাপ্পড় মারবেন, আর তাদের মারবেন চারটে। হাতা-খুন্তি নিয়ে তাদের মারতে হবে, যোগ করেন তিনি।এর আগে গত ২১ মার্চ পূর্ব মেদিনীপুরে তিনটি সভায় অংশ নিয়েছেন রাজ্য মুখ্যমন্ত্রী। এর মধ্যে দক্ষিণ কাঁথিতে সদ্য বিজেপিতে যোগ দেওয়া শুভেন্দু অধিকারী ও শিশির অধিকারীর প্রতি ইঙ্গিত করে তিনি বলেন, মেদিনীপুরে কাজ করেছি আমি। কিন্তু তারা নাম কিনেছে। তাদের সহজ-সরল মনে অন্ধভাবে বিশ্বাস করে আমি নিজেই ‘গাধা’ বনে গেছি।শিশির ও শুভেন্দু অধিকারীকে গাদ্দার-মীরজাফর আখ্যা দিয়ে মমতা বলেন, তারা আমার বিশ্বাসের সুযোগ নিয়ে ঘরে বসে সিঁদ কেটেছে। ২০১৪ সাল থেকেই নাকি বিজেপির সঙ্গে যোগাযোগ রাখছে এবং ঘরের মানুষ সেজে শত্রু হয়ে থেকেছে।ইত্তেফাক/টিএ



216577,232394
টুঙ্গিপাড়ার পথে নরেন্দ্র মোদি
জাতীয়
প্রকাশ : ২৭ মার্চ ২০২১, ১১:১৬
সাতক্ষীরার শ্যামনগরের যশোরেশ্বরী কালীমন্দির পরিদর্শন শেষে গোপালগঞ্জের টুঙ্গিপাড়ার উদ্দেশে হেলিকপ্টারে করে আজ শনিবার (২৭ মার্চ) সকাল ১০টা ৪০ মিনিটে রওনা হয়েছেন ভারতের প্রধানমন্ত্রী নরেন্দ্র মোদি। নরেন্দ্র মোদিকে টুঙ্গিপাড়ায় স্বাগত জানাবেন প্রধানমন্ত্রী শেখ হাসিনা। সেখানে বঙ্গবন্ধুর সমাধিতে শ্রদ্ধা নিবেদন করবেন ভারতের প্রধানমন্ত্রী। শ্রদ্ধা নিবেদন শেষে সমাধিসৌধ কমপ্লেক্সে একটি গাছের চারা রোপণ করবেন তিনি।এরপর সেখান থেকে মোদি যাবেন কাশিয়ানীর ওড়াকান্দিতে। সেখানে তিনি হরিচাঁদ ঠাকুরের বাড়িতে শ্রী শ্রী হরিচাঁদ ও গুরুচাঁদ ঠাকুরের মন্দিরে পূজা-অর্চনা করবেন। পরে তিনি মতুয়া প্রতিনিধিদের সঙ্গে মতবিনিময় করবেন। এরপর আবার ঢাকায় ফিরে আসবেন।ইত্তেফাক/কেকে



216578,232395
সাতক্ষীরায় মন্দিরে পূজা করতে পেরে নিজেকে সৌভাগ্যবান বলছেন মোদি
জাতীয়
প্রকাশ : ২৭ মার্চ ২০২১, ১১:১৬
সাতক্ষীরার শ্যামনগরে অবস্থিত ঐতিহাসিক যশোরেশ্বরী কালীমন্দির পরিদর্শন ও পূজা-অর্চনা করেছেন বাংলাদেশ সফররত ভারতের প্রধানমন্ত্রী নরেন্দ্র মোদি। আজ শনিবার (২৭ মার্চ) সকাল ১০টার দিকে ভারতের প্রধানমন্ত্রীকে বহনকারী হেলিকপ্টারটি শ্যামনগরে অবতরণ করে। এরপরই মন্দিরে পৌঁছান তিনি।এদিকে, নিজের অনুভূতি জানিয়ে টুইট করেছেন নরেন্দ্র মোদি। সেখানে বলেছেন, ‘যশোরেশ্বরী কালীমন্দির পূজা-অর্চনা করতে পেরে তিনি আশীর্বাদপুষ্ট।’ Feeling blessed after praying at the Jeshoreshwari Kali Temple. pic.twitter.com/8CzSSXt9PS এর আগে সকাল ৯টার পর হেলিকপ্টারে করে সাতক্ষীরার উদ্দেশে রওনা হন ভারতীয় প্রধানমন্ত্রী। মুজিববর্ষ ও স্বাধীনতার সুবর্ণজয়ন্তীতে তার আগমন ঘিরে পুরো ঈশ্বরপুরে সাজ সাজ রব। কালীমন্দিরকে বিভিন্ন রঙে সাজানো হয়েছে।সেখান থেকে ইতোমধ্যে গোপালগঞ্জের টুঙ্গিপাড়ার উদ্দেশে রওনা দিয়েছেন তিনি। জাতির জনক বঙ্গবন্ধু শেখ মুজিবুর রহমানের সমাধিসৌধে মোদিকে স্বাগত জানাবেন প্রধানমন্ত্রী শেখ হাসিনা। ভারতের প্রধানমন্ত্রী বঙ্গবন্ধুর সমাধিসৌধের বেদিতে ফুল দিয়ে শ্রদ্ধা জানাবেন। শ্রদ্ধা নিবেদনের পালা শেষে সমাধিসৌধ কমপ্লেক্সে একটি গাছের চারা রোপণ করবেন।বঙ্গবন্ধুর সমাধিসৌধে শ্রদ্ধা নিবেদন শেষে বেলা ১১টা ৩৫ মিনিটে মোদি গোপালগঞ্জের কাশিয়ানী উপজেলার মতুয়াদের প্রধান তীর্থপীঠ ওড়াকান্দিতে যাবেন। সেখানে তিনি হরিচাঁদ মন্দিরে পূজা দেবেন। পরে তিনি মতুয়া প্রতিনিধিদের সঙ্গে কথা বলবেন।ইত্তেফাক/টিএ



216579,232396
টুঙ্গিপাড়ায় নরেন্দ্র মোদি
জাতীয়
প্রকাশ : ২৭ মার্চ ২০২১, ১১:৪৬
জাতির পিতা বঙ্গবন্ধু শেখ মুজিবুর রহমানের সমাধিতে শ্রদ্ধা জানাতে গোপালগঞ্জের টুঙ্গিপাড়া পৌঁছেছেন ভারতের প্রধানমন্ত্রী নরেন্দ্র মোদি। আজ শনিবার (২৭ মার্চ) ১১টা ২০ মিনিটে হেলিকপ্টারে করে গোপালগঞ্জের টুঙ্গিপাড়ায় পৌঁছান ভারতের প্রধানমন্ত্রী।নরেন্দ্র মোদি টুঙ্গিপাড়ায় পৌঁছালে সেখানে তাকে স্বাগত জানান বাংলাদেশের প্রধানমন্ত্রী শেখ হাসিনা এবং বঙ্গবন্ধুর ছোট মেয়ে শেখ রেহানা।গোপালগঞ্জের টুঙ্গিপাড়ায় ভারতের প্রধানমন্ত্রীকে স্বাগত জানাতে হেলিকপ্টারে সকাল ১০টার দিকে গোপালগঞ্জ আসেন প্রধানমন্ত্রী শেখ হাসিনা।গোপালগঞ্জের টুঙ্গিপাড়ায় বঙ্গবন্ধুর সমাধিতে শ্রদ্ধা নিবেদন এবং সমাধি সৌধ পরিদর্শনের পাশাপাশি সেখানে একটি গাছের চারা রোপণ করবেন মোদি।এরপর সেখান থেকে মোদি যাবেন কাশিয়ানীর ওড়াকান্দিতে। সেখানে তিনি হরিচাঁদ ঠাকুরের বাড়িতে শ্রী শ্রী হরিচাঁদ ও গুরুচাঁদ ঠাকুরের মন্দিরে পূজা-অর্চনা করবেন। পরে তিনি মতুয়া প্রতিনিধিদের সঙ্গে মতবিনিময় করবেন। এরপর আবার ঢাকায় ফিরে আসবেন।ইত্তেফাক/কেকে



216580,232397
বঙ্গবন্ধুর সমাধিতে শ্রদ্ধা জানালেন মোদি
জাতীয়
প্রকাশ : ২৭ মার্চ ২০২১, ১২:০৭
গোপালগঞ্জের টুঙ্গিাপাড়ায় জাতির পিতা বঙ্গবন্ধু শেখ মুজিবুর রহমানের সমাধিতে শ্রদ্ধা নিবেদন করেছেন ভারতের প্রধানমন্ত্রী নরেন্দ্র মোদি। শনিবার (২৭ মার্চ) বেলা ১১টা ৩০ মিনিটে তিনি শ্রদ্ধা নিবেদন করেন।টুঙ্গিপাড়ায় বঙ্গবন্ধুর সমাধিতে শ্রদ্ধা নিবেদন এবং সমাধি সৌধ পরিদর্শনের পাশাপাশি সেখানে একটি বৃক্ষরোপণ করবেন মোদি।Paid homage to Bangabandhu at Tungipara. pic.twitter.com/PX8H0NNJtvএর আগে নরেন্দ্র মোদি টুঙ্গিপাড়ায় পৌঁছালে সেখানে তাকে স্বাগত জানান বাংলাদেশের প্রধানমন্ত্রী শেখ হাসিনা এবং বঙ্গবন্ধুর ছোট মেয়ে শেখ রেহানা। গোপালগঞ্জের টুঙ্গিপাড়ায় ভারতের প্রধানমন্ত্রীকে স্বাগত জানাতে হেলিকপ্টারে সকাল ১০টার দিকে গোপালগঞ্জ আসেন প্রধানমন্ত্রী শেখ হাসিনা।টুঙ্গিপাড়ায় বঙ্গবন্ধুর প্রতি শ্রদ্ধা নিবেদন করেছি pic.twitter.com/48ex8gCGCiবঙ্গবন্ধুর সমাধিতে শ্রদ্ধা নিবেদন এবং সমাধি পরিদর্শন শেষে কাশিয়ানীর ওড়াকান্দিতে যাবেন মোদি। সেখানে তিনি হরিচাঁদ ঠাকুরের বাড়িতে শ্রী শ্রী হরিচাঁদ ও গুরুচাঁদ ঠাকুরের মন্দিরে পূজা-অর্চনা করবেন। পরে তিনি মতুয়া প্রতিনিধিদের সঙ্গে মতবিনিময় করবেন। এরপর আবার ঢাকায় ফিরে আসবেন।ইত্তেফাক/বিএএফ



216581,232398
কলকাতা-ঢাকা বৈঠকে দ্বিপাক্ষিক সম্পর্ক উন্নয়নে জোর
বিশ্ব সংবাদ
প্রকাশ : ২৭ মার্চ ২০২১, ১২:১৮
দ্বিপাক্ষিক সম্পর্ক উন্নয়নের লক্ষ্যে কলকাতা-ঢাকা বৈঠক অনুষ্ঠিত হয়েছে। ভারতীয় পররাষ্ট্র মন্ত্রণালয়ের সার্বিক সহযোগিতায় বৈঠকটির আয়োজন করেছে পশ্চিমবঙ্গের এইসপি ঘোষ গবেষণা কেন্দ্র। সেখানে উভয় দেশের জন্য মঙ্গলজনক এমন ক্ষেত্র শনাক্ত এবং সেগুলো নিয়ে আলোচনা করা হয়েছে।বৈঠকে উভয় দেশের প্রতিনিধি হিসেবে উপস্থিত ছিলেন প্রধানমন্ত্রী শেখ হাসিনার আন্তর্জাতিক সম্পর্ক বিষয়ক উপদেষ্টা ড. গওহর রিজভী, নয়াদিল্লিতে নিযুক্ত বাংলাদেশের সহকারী হাইকমিশনার তৌফিক হাসান এবং ভারতীয় পররাষ্ট মন্ত্রণালয়ের যুগ্ম সচিব ড. অনুপম রয়সহ সংশ্লিষ্টরা।চলতি বছর ইন্দো-বাংলাদেশ সম্পর্কের জন্য বিশেষ একটি মুহূর্ত। উভয় দেশের মধ্যকার কূটনৈতিক সম্পর্কের ৫০ বছর পূর্ণ হয়েছে। একইসঙ্গে বাংলাদেশের স্বাধীনতার সুবর্ণজয়ন্তী ও জাতির পিতা বঙ্গবন্ধু শেখ মুজিবুর রহমানের জন্মশতবার্ষিকীও উদযাপিত হচ্ছে। সেই উপলক্ষে বছরব্যাপী কর্মসূচি ঘোষণা করেছে সরকার।বিশেষ এই উপলক্ষকে কেন্দ্র করে বর্তমানে বাংলাদেশে অবস্থান করছেন ভারতের প্রধানমন্ত্রী নরেন্দ্র মোদি। এ ছাড়া বঙ্গবন্ধু শেখ মুজিবুর রহমানকে ভারত সরকারের পক্ষ থেকে তিনি গান্ধী শান্তি পুরষ্কারে ভূষিত করেছেন। গতকাল শুক্রবার (২৬ মার্চ) সেটি বঙ্গবন্ধুকন্যা শেখ হাসিনার হাতে তুলে দিয়েছেন তিনি।ইন্ডিয়া ব্লুমসের প্রতিবেদনে বলা হয়, বৈঠকে বেশ কয়েকটি গুরুত্বপূর্ণ ইস্যু নিয়ে আলোচনা করা হয়েছে। এর মধ্যে রয়েছে আঞ্চলিক যোগাযোগ, বিজ্ঞান ও প্রযুক্তি খাতে দ্বিপাক্ষিক সহযোগিতা, কৌশলগত সহযোগিতা, এসডিজি লক্ষ্য ২০৩০ বাস্তবায়ন, তথ্যপ্রযুক্তি খাতে সহযোগিতা এবং বাংলাদেশের স্বাধীনতা সংগ্রামের ঐতিহ্যকে ধরে রাখা।বন্ধন-কন্নাগরের প্রতিষ্ঠাতা চন্দ্র শেখর ঘোষ বলেন, কলকাতা-ঢাকা বৈঠকের অংশ হতে পেরে আমরা আনন্দিত। উভয় দেশের দ্বিপাক্ষিক সম্পর্কের ক্ষেত্রে অবদান রাখার ব্যাপারে আশাবাদী।ইত্তেফাক/টিএ



216582,232399
চলে গেলেন একাত্তরের কণ্ঠযোদ্ধা নমিতা ঘোষ
বিনোদন
প্রকাশ : ২৭ মার্চ ২০২১, ১২:২৩
বাংলাদেশের স্বাধীনতার সুবর্ণজয়ন্তীর রাতে চিরবিদায় নিলেন স্বাধীন বাংলা বেতার কেন্দ্রের শিল্পী নমিতা ঘোষ। করোনা ভাইরাসে আক্রান্ত হয়ে রাজধানীর পপুলার মেডিকেল কলেজ হাসপাতালে চিকিৎসাধীন অবস্থায় শুক্রবার রাত ১০টায় তার মৃত্যু হয়। মৃত্যুকালে তার বয়স হয়েছিল ৬৫ বছর। রাজধানীর পোগোজ স্কুল প্রাঙ্গণে ২৭ মার্চ (শনিবার) বেলা ১১টায় তাকে গার্ড অব অনার দেওয়া হয়।১২ মার্চ বাংলাদেশ টেলিভিশনের একটি আয়োজনে অংশ নিয়েছিলেন তিনি। ১৪ মার্চ তার করোনা ভাইরাস শনাক্ত হয়। ১৬ মার্চ থেকে পপুলার হাসপাতালের এইচডিওতে চিকিৎসাধীন ছিলেন।১৪ বছর বয়সে স্বাধীন বাংলা বেতারকেন্দ্রে প্রথম নারী শিল্পী হিসেবে নিয়মিত সংগীত পরিবেশন করেছেন নমিতা ঘোষ। তার মা জসোদা ঘোষ রেডিওতে নিয়মিত গান করতেন।২৫ মার্চ ঢাকায় পাকিস্তানি বাহিনীর গণহত্যা শুরু হয়। ২৭ মার্চ বুড়িগঙ্গা পেরিয়ে কেরাণীগঞ্জ হয়ে কুমিল্লা দিয়ে আখাউড়া সীমান্ত পার হয় নমিতার পরিবার। সেখানে নরসিঙ্গরে শিল্পী আব্দুল জব্বার ও আপেল মাহমুদের সঙ্গে দেখা হয় নমিতার। তখন সেখানে মুক্তিযোদ্ধাদের ক্যাম্পে ক্যাম্পে গিয়ে গান গেয়ে অনুপ্রেরণা দেওয়ার পরিকল্পনা চলছিল। আগরতলায় থাকতেই মুক্তিযোদ্ধাদের নিয়ে একটি প্রামাণ্যচিত্রের কাজে যুক্ত হন নমিতা। পরে সেই প্রামাণ্যচিত্র যুদ্ধের সময় ভারতের বিভিন্ন সিনেমা হলে দেখানো হয়।ইত্তেফাক/বিএএফ



