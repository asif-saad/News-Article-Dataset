197615,213432
কুমিরের চামড়াসহ কোস্টগার্ডের হতে আটক, জেলহাজতে প্রেরণ
সারাদেশ
প্রকাশ : ১১ জানুয়ারি ২০২১, ১২:৩৬
বরগুনার পাথরঘাটায় ৭ ফুট লম্বা একটি কুমিরের চামড়াসহ রিপন গোলদার (৪৫) নামের এক ব্যক্তিকে আটক করেছে কোস্টগার্ড। রবিবার রাত ১০ টার দিকে উপজেলার কাঠালতলী ইউনিয়ন থেকে আটক করা হয়। সোমবার তাকে জেলহাজতে পাঠানো হয়েছে।আটক রিপন গোলদার একই এলাকার মো. নাজেম গোলদারের ছেলে। পরে রাত সাড়ে ১১ টার দিকে রিপন গোলদারকে ভ্রাম্যমাণ আদালতের মাধ্যমে তিন মাসের জেল দেওয়া হয়। ভ্রাম্যমাণ আদালত পরিচালনা করেন পাথরঘাটা উপজেলা নির্বাহী অফিসার (ইউএনও) সাবরিনা সুলতানা।কোস্টগার্ড দক্ষিণজোনের পাথরঘাটা স্টেশনের কমান্ডার ফাহিম শাহরিয়ার জানান, গোপন সংবাদের ভিত্তিতে কাঠালতলী এলাকায় অভিযান চালিয়ে রিপন গোলদার নামের ওই ব্যক্তিকে একটি কুমিরের চামড়াসহ আটক করা হয়েছে। ইত্তেফাক/এএএম



197616,213433
কোনো সরঞ্জাম ছাড়াই এক নিঃশ্বাসে ২০২ মিটার পানির নিচে
খেলা
প্রকাশ : ১১ জানুয়ারি ২০২১, ১২:৪৬
ডেনমার্কের সাঁতারু স্টিগ সেভারিনসেন অভিনব এক বিশ্ব রেকর্ড গড়েছেন। কোনো সরঞ্জাম ছাড়াই এক নিঃশ্বাসে পানির নিচে ২০২ মিটার গভীর পর্যন্ত সাঁতার কেটেছেন তিনি। মার্কিন গণমাধ্যম সিএনএনের এক প্রতিবেদনে সেভারিনসেনের এই কীর্তির কথা তুলে ধরা হয়।জানা যায়, গত নভেম্বরের ২৬ তারিখ মেক্সিকো উপকূলে ৪৭ বছর বয়সী এই সাঁতারু রেকর্ডটি গড়েন। তার এই রেকর্ড গিনেস বুক অব ওয়াল্ড রেকর্ডসে স্থান করে নিয়েছে।সেভারিনসেন বলেন, পরিবেশগত সচেতনা বৃদ্ধির জন্যই এই কাজটি করেছি। মেক্সিকোর এই স্থানটি বিশ্বের অনন্য এবং সুন্দর উপকূলীয় অঞ্চল। যা বর্তমানে প্ল্যাস্টিক দূষণ ও মানুষের বেপরোয়া জীবন-যাপনের জন্য ঝুঁকিতে আছে।তিনি বলেন, একবছর আগে করোনা ভাইরাস বিশ্বে হানা দেওয়ার পর সবাই সেদিকে মনোযোগ দিয়ে রেখেছিল। আমি একটি সুযোগ খুজছিলাম যাতে করে সবাইকে মনে করিয়ে দেয়া যায়, প্রকৃতি এখনো আগের মতোই মানবসৃষ্ট হুমকির মুখোমুখি।এক নিঃশ্বাসে ২০২ মিটার পানির নীচে সাঁতার কেটে যাওয়া প্রসঙ্গে সেভারিনসেন, এই দূরত্ব শুধু একটি প্রতীকী। তবে রেকর্ড করতে পেরে ভালো লাগছে।ইত্তেফাক/টিআর



197617,213434
প্রধানমন্ত্রীর বড় জা রওশন আরা ওয়াহেদ আর নেই
জাতীয়
প্রকাশ : ১১ জানুয়ারি ২০২১, ১২:৫৩
প্রধানমন্ত্রী শেখ হাসিনার বড় জা ও রংপুর জেলা আওয়ামী লীগের উপদেষ্টামণ্ডলীর সদস্য রওশন আরা ওয়াহেদ রানী আর নেই (ইন্নালিল্লাহি...রাজিউন)। আজ সোমবার ভোর সাড়ে ৪টার দিকে পীরগঞ্জ উপজেলা সদরের নিজ বাসভবনে তার মৃত্যু হয়। তার বয়স হয়েছিল ৮০ বছর।তিনি দুই ছেলে, দুই মেয়ে, নাতি-নাতনিসহ অসংখ্য আত্মীয়-স্বজন ও গুণগ্রাহী রেখে গেছেন।  প্রধানমন্ত্রী শেখ হাসিনার স্বামী পরমাণু বিজ্ঞানী মরহুম ড. এম এ ওয়াজেদ মিয়ার বড় ভাই মরহুম আব্দুল ওয়াহেদ কানু মিয়ার সহধর্মিনী ছিলেন রওশন আরা ওয়াহেদ রানী। তিনি সম্পর্কে প্রধানমন্ত্রী শেখ হাসিনার বড় জা।রওশন আরা উপজেলা আওয়ামী লীগের সাবেক সভাপতি, বাজিতপু আমিনিয়া উচ্চ বিদ্যালয়ের অবসরপ্রাপ্ত শিক্ষিকা ছিলেন।পারিবারিক সূত্রে জানা যায়, দীর্ঘদিন ধরে বার্ধক্যজনিত রোগে ভুগছিলেন রওশন আরা। ভোর সাড়ে ৪ টার দিকে নিজ বাসভবনে তিনি শেষ নিশ্বাস ত্যাগ করেন।সোমবার বাদ যোহর পীরগঞ্জ সরকারি উচ্চ বিদ্যালয় মাঠে প্রথম জানাজা এবং ফতেপুর মিয়াপাড়া গ্রামের বাড়িতে দ্বিতীয় নামাজে জানাজা শেষে পারিবারিক কবরস্থানে দাফন করা হবে। 
 ইত্তেফাক/কেকে/এএএম



197618,213435
দেশজুড়ে গণ টিকাদান কেন্দ্র খুলছে ইংল্যান্ড 
বিশ্ব সংবাদ
প্রকাশ : ১১ জানুয়ারি ২০২১, ১২:৫৮
আজ থেকে দেশজুড়ে সাতটি গণ টিকাদান কেন্দ্র খুলছে ইংল্যান্ড। এতে করে চলতি সপ্তাহে দেশটির হাজার হাজার মানুষ করোনার টিকা পাবেন। সাতটি গণ টিকার কেন্দ্র খোলা ছাড়াও ব্রিটেনে এক হাজার ক্লিনিক, ২২৩ টি হাসপাতাল এবং ২০০ কমিউনিটি ফার্মেসী করোনার টিকা সরবরাহ করবে বলে জানিয়েছে দেশটির কর্তৃপক্ষ। একইসঙ্গে দেশটির স্বাস্থ্য সেবা ব্যবস্থাকে সাহায্য করতে মোতায়েন করা হবে সশস্ত্র বাহিনী। বিবিসির প্রতিবেদনে বলা হয়েছে, দেশটির সরকারের লক্ষ্য হচ্ছে মাঝ ফেব্রুয়ারি মধ্যে দেড় কোটি লোককে করোনার টিকা দেওয়া। যাদের মধ্যে রয়েছে ৭০ বছরের বেশি বয়সী, স্বাস্থ্যকর্মী এবং যারা ঝুঁকির মধ্যে রয়েছেন। ইংল্যান্ডের স্বাস্থ্য সেবা ব্যবস্থা এনএইচএস জানিয়েছে, পরের সপ্তাহে আরও পরিষেবা খোলা হবে।  দেশটির স্বাস্থ্যমন্ত্রী ম্যাট হ্যানকক এক সংবাদ সম্মেলনে দেশটির টিকা প্রদানের পরিকল্পার ব্যাপারে সম্মেলন করবেন।  এদিকে দেশটিতে ফের বেড়েছে করোনার সংক্রমণ। করোনা রোগীদের সামলাতে হিমশিম খাচ্ছে দেশটির হাসপাতালগুলো। দেশটিতে এখন পর্যন্ত করোনার আক্রান্ত রোগীর সংখ্যা ৩১ লাখের কাছাকাছি।  এছাড়া এই ভাইরাসে মারা গেছে ৮১ হাজারের বেশি মানুষ।  বিবিসি আল জাজিরা ইত্তেফাক/এসআর  



197619,213436
সরকারি মাধ্যমিক বিদ্যালয়ের ভর্তির লটারি আজ
জাতীয়
প্রকাশ : ১১ জানুয়ারি ২০২১, ১৩:০৭
সরকারি মাধ্যমিক বিদ্যালয়ে অনলাইন ভর্তির লটারি কার্যক্রম অনুষ্ঠিত হবে আজ। এর মাধ্যমে শিক্ষার্থীরা সারাদেশের সরকারি মাধ্যমিক বিদ্যালয়ে ভর্তি হবে।সোমবার রাজধানীর আন্তর্জাতিক মাতৃভাষা ইনস্টিটিউটে বিকেলে সাড়ে ৩টায় শিক্ষামন্ত্রী ডা. দীপু মনি কার্যক্রমটির উদ্বোধন করবেন।এর আগে গত ৩০ ডিসেম্বর বর্তমান শিক্ষাবর্ষের প্রথম শ্রেণি থেকে নবম শ্রেণির শিক্ষার্থীদের জন্য ভর্তি পরীক্ষার লটারি অনুষ্ঠিত হওয়ার কথা থাকলেও হাইকোর্ট বিভাগে একটি রিট আবেদনের পরে তা স্থগিত করা হয়।সারাদেশে ৬৮৩টি সরকারি মাধ্যমিক বিদ্যালয় থাকলেও সব বিদ্যালয়ে প্রথম শ্রেণি নেই। এসব বিদ্যালয়ে তৃতীয় শ্রেণি থেকে শিক্ষার্থী ভর্তি করা হয়। এছাড়া সব বিদ্যালয় এখনো অনলাইন ভর্তি প্রক্রিয়ায় আসতে পারেনি। এ কারণ এবছর ৩৯০টি সরকারি মাধ্যমিক বিদ্যালয়ে অনলাইন লটারি প্রক্রিয়ার মাধ্যমে ছাত্রছাত্রী ভর্তি করা হচ্ছে।৩৯০টি সরকারি মাধ্যমিক বিদ্যালয়ে বিভিন্ন শ্রেণিতে মোট শূন্য আসন আছে ৭৭ হাজার ১৪০টি। আর এসব আসনে ভর্তির জন্য এবার অনলাইনে আবেদন জমা পড়েছে ৫ লাখ ৭৪ হাজার ৯২৯টি।লটারির ফলাফল তাৎক্ষণিকভাবে টেলিটক ও সফটওয়্যারের মাধ্যমে স্ব স্ব স্কুলের প্রতিষ্ঠানের মেইলে পাঠিয়ে দেবে। নির্ধারিত লিঙ্কে গিয়ে প্রতিষ্ঠান সেটি প্রিন্ট করে স্কুলের নোটিশ বোর্ডে টাঙিয়ে দেবে।ইত্তেফাক/কেকে



197620,213437
মিস ইউনিভার্স বাংলাদেশ ২০২০ প্রতিযোগিতার নিবন্ধন শুরু
বিনোদন
প্রকাশ : ১১ জানুয়ারি ২০২১, ১৩:২৬
দ্বিতীয়বারের মতো অনুষ্ঠিত হতে যাচ্ছে মিস ইউনিভার্স বাংলাদেশ-২০২০। করোনা মহামারির কারণে ২০২০ সালের মূল আয়োজনের সময় পরিবর্তন করে ২০২১ সালে নেওয়া হয়। এবারের  মিস ইউনিভার্স প্রতিযোগিতার নিবন্ধন শুরু হবে আগামী ১৩ জানুয়ারি। চলবে ২৫ জানুয়ারি পর্যন্ত। এবারের প্রতিযোগিতার স্লোগান ‘আমার আত্মবিশ্বাস, আমার সুন্দর্য’।সোমবার (১১ জানুয়ারি) সকাল ১১টার দিকে রাজধানীর প্যান প্যাসফিক সোনারগাঁ হোটেলের পদ্মা হলে আয়োজিত সংবাদ সম্মেলনের মাধ্যমে ২০২০ সালের প্রতিযোগিতার আনুষ্ঠানিক কার্যক্রম শুরু হয়। আয়োজরা জানান, পর্যায়ক্রমে অডিসনের মাধ্যমে বাছাই এবং গ্রুমিং শেষে মিস ইউনিভার্স বাংলাদেশের গ্রান্ড ফাইনাল অনুষ্ঠিত হবে মার্চ মাসে। বাংলাদেশ পর্বের বিজয়ী আগামী মে মাসে অংশ নিবেন যুক্তরাষ্ট্রে মিস ইউনিভার্সের মূল আয়োজনে।সংবাদ সম্মেলনে উপস্থিত ছিলেন, মিস ইউনিভার্স বাংলাদেশ-২০২০ এর প্রেসিডেন্ট  রফিকুল ইসলাম ডিউক, ন্যাশনাল ডিরেক্টর শফিকুল ইসলাম, আরটিভিরর প্রধান নির্বাহী সৈয়দ আশিক রহমান, নর্থবুক কনসালটেন্সি এবং অ্যাড কমের ব্যবস্থাপনা পরিচালক নাজিম ফারহান চৌধুরী, মিস ইউনিভার্স বাংলাদেশ ২০১৯ এর বিজয়ী শিরিন আক্তার শিলা প্রমুখ।আগ্রহীরা http://www.missuniverse.com.bd ঠিকানায় রেজিস্ট্রেশন করতে পারবেন। এবারের আবেদন রেজিস্ট্রেশন ফি ধরা হয়েছে ১০০০ টাকা। এছাড়া নিবন্ধন প্রক্রিয়া এবং প্রতিযোগিতা সম্পর্কে বিস্তারিত যানা যাবে মিস ইউনিভার্স বাংলাদেশ এর ফেসবুক https://www.facebook.com/MUBangladesh পেজে।‘২০১৯’ সালে প্রথমবার ‘মিস ইউনিভার্স বাংলাদেশ’ অনুষ্ঠিত হয়। ২৩ অক্টোবর রাতে বসুন্ধরা কনভেনশনের নবরাত্রী হলে অনুষ্ঠানের চূড়ান্ত পর্বে বিজয়ী শিরিন আক্তার শিলার নাম ঘোষণা করা হয়। কয়েক হাজার প্রতিযোগীকে পেছনে ফেলে মিস ইউনিভার্স মুকুট জিতে নেন তিনি। এই প্রতিযোগিতায় প্রথম রানারআপ হয়েছেন আনিশা ইসলাম ও দ্বিতীয় রানার্সআপ জেসিয়া ইসলাম। বিজয়ী শিলার মাথায় মুকুট পরিয়ে দেন সাবেক মিস ওয়ার্ল্ড ও ভারতীয় তারকা সুস্মিতা সেন। ‘মিস ইউনিভার্স বাংলাদেশ' এর বিজয়ী শিলা দক্ষিণ কোরিয়ায় আয়োজিত ‘মিস ইউনিভার্স’ প্রতিযোগিতার ৬৮তম আসরে বাংলাদেশের প্রতিনিধিত্ব করেন।ইত্তেফাক/বিএএফ



197621,213438
সিডনি টেস্ট ড্র
খেলা
প্রকাশ : ১১ জানুয়ারি ২০২১, ১৩:৩৮
ভারত ও অস্ট্রেলিয়ার চলমান তৃতীয় টেস্ট ড্র হয়েছে। আজ পঞ্চম দিনে খেলার কোনো মীমাংসা না হওয়ায় আম্প্যাররা ম্যাচ ড্র ঘোষণা করেন। গতকাল চতুর্থ দিন ভারতের টপ অর্ডার ভেঙ্গে পড়ার পর সফরকারীদের পরাজয়ের আশঙ্কা দেখা দিয়েছিল। সেই আশঙ্কা বাস্তব হতে দেননি হনুমা বিহারী এবং রবিচন্দ্র অশ্বিনরা।সিডনী টেস্টের পঞ্চম দিনে ৪১০ রানের লক্ষ্যে ব্যাটিংয়ে নামে ভারত। আগের দিন রোহিন শর্মা, রাহানেকে হারিয়ে বেশ বিপদেই ছিল তারা। কিন্তু সে চাপ সামনে দলে এগিয়ে নেন পূজারা ও পন্থ। তারা দুইজন আউট হয়ে সাজঘরে ফিরলে হনুমা বিহারী এবং রবিচন্দ্র অশ্বিনরা ব্যাটিং-এর হাল ধরেন। এরপর বাকি সময় উইকেট আগলে রাখেন তারা। তারা ধৈর্য্যশীল ব্যাটংয়ে ভর করে ড্র করেছে ভারত।খেলায় দুই দলের স্কোর:
অস্ট্রেলিয়া: ৩৩৮, ৩১২/৬ভারত: ২৪৪, ৩৩৪/৫ইত্তেফাক/টিআর



197622,213439
‘ইতিহাস গড়লো’ ৪ ভারতীয় নারী পাইলট 
বিশ্ব সংবাদ
প্রকাশ : ১১ জানুয়ারি ২০২১, ১৩:৪০
সান ফ্রান্সিসকো থেকে উত্তর মেরু পেরিয়ে বেঙ্গালুরু। ইন্ডিয়ার একটি নন স্টপ বাণিজ্যিক বিমান প্রায় ১৬ হাজার কিলোমিটারের পথ পাড়ি দিয়ে বেঙ্গালুরুর কেম্পেগৌড়া আন্তর্জাতিক বিমানবন্দরে পৌঁছেছে। আর সেই কঠিন পথে ককপিটের দায়িত্বে ছিলেন দেশটির চার মহিলা পাইলট। যা ভারতের সংস্থার ইতিহাসে নজিরবিহীন।১৭ ঘণ্টার কঠিন সফরে নেতত্বে থাকা ক্যাপ্টেন জ়োয়া আগরওয়াল বলেন, আমরা আজ শুধু উত্তর মেরুতে বিমান চালিয়ে বিশ্ব ইতিহাস গড়িনি, এটি চার জন নারী পাইলটের দ্বারা সফলভাবে তা সম্পন্ন হয়েছে।    তিনি আরও বলেছেন, আমরা অত্যন্ত খুশি এবং এর অংশ হতে পেরে আমরা গর্বিত। তার দলের বাকি তিন সদস্য হলেন, ক্যাপ্টেন থানমাই পাপাগিরি, ক্যাপ্টেন শিবাণী মনহাস ও ক্যাপ্টেন আকাঙ্ক্ষা সোনাওয়ানে।  এয়ার ইন্ডিয়ার পক্ষ থেকে জানানো হয়েছে, উত্তর মেরুর উপর দিয়ে বিমান চালানো বেশ কঠিন। এই পথে সফরের জন্য দক্ষ এবং অভিজ্ঞ পাইলটদেরই ককপিটে বসার অনুমোদন দেয় বিমান সংস্থাগুলি।  ইত্তেফাক/এসআর 



197623,213440
১৮ জানুয়ারির পর এইচএসসির ফলের বিষয়ে সিদ্ধান্ত: শিক্ষামন্ত্রী
জাতীয়
প্রকাশ : ১১ জানুয়ারি ২০২১, ১৩:৪৩
করোনা ভাইরাস কারণে পরীক্ষা ছাড়া এইচএসসি বা উচ্চ মাধ্যমিকের ফল প্রকাশে ‘মাধ্যমিক ও উচ্চ মাধ্যমিক শিক্ষা বোর্ড (সংশোধিত) আইন, ২০২১’ এর খসড়া চূড়ান্ত অনুমোদন হয় মন্ত্রিসভায়।আজ সোমবার প্রধানমন্ত্রী শেখ হাসিনার সভাপতিত্বে ভার্চুয়াল মন্ত্রিসভা বৈঠকে এই অনুমোদন দেওয়া হয়।গণভবন থেকে প্রধানমন্ত্রী ও সচিবালয়ের মন্ত্রিপরিষদ বিভাগ থেকে মন্ত্রীরা ভিডিও কনফারেন্সের মাধ্যমে বৈঠকে যোগ দেন।শিক্ষামন্ত্রী ডা. দীপু মনি সোমবার দুপুরে গণমাধ্যমকে এই নিশ্চিত করেছেন।তিনি বলেন, ‘এইচএসসি পরীক্ষার ফল প্রকাশে সংশোধিত মাধ্যমিক ও উচ্চ মাধ্যমিক শিক্ষা বোর্ড আইন অনুমোদন দিয়েছে মন্ত্রিসভা। এখন আর অধ্যাদেশ হচ্ছে না। সংশোধিত আইনের খসড়া আগামী ১৮ জানুয়ারি সংসদের শীতকালীন অধিবেশনে উপস্থাপন ও পাশের পর এইচএসসির ফল প্রকাশ করা হবে।’শিক্ষামন্ত্রী উল্লেখ করেন, ‘সংশোধিত আইন অনুযায়ী দুর্যোগকালীন পরীক্ষা নিতে সক্ষম না হলে মূল্যায়ন তথা ফল দেওয়ার বিধান যুক্ত করা হয়েছে। বিদ্যমান আইনে পরীক্ষা ছাড়া ফল প্রকাশের বিধান নেই।’এর আগে মন্ত্রিসভার বৈঠকে উত্থাপনের জন্য অধ্যাদেশটির খসড়া মন্ত্রিপরিষদ বিভাগে পাঠায় শিক্ষা মন্ত্রণালয়।মন্ত্রিপরিষদ বিভাগ সূত্র গণমাধ্যমকে জানায়, অধ্যাদেশটি আজ বৈঠকের এজেন্ডায় রাখা হয়েছিল।ইত্তেফাক/কেকে



197624,213441
কুইবেকে কারফিউ অমান্যকারীদের জরিমানা
বিশ্ব সংবাদ
প্রকাশ : ১১ জানুয়ারি ২০২১, ১৩:৫০
করোনা ভাইরাসের ভয়াবহতা ঠেকানোর জন্য কানাডার কুইবেক প্রদেশে জারিকৃত কারফিউ আজ দ্বিতীয় রাতের মতো চলছে। গতকাল শনিবার থেকে এই সান্ধ্য-আইন চালু হয় এবং রাত ৮ থেকে ভোর ৫টা পর্যন্ত চলবে আগামী মাসের প্রথম সপ্তাহ অর্থাৎ ৮ ফেব্রুয়ারি পর্যন্ত।প্রথম দিনে পুরো প্রদেশ জুড়েই লোক এবং যানবাহন চলাচল ছিলনা বললেই চলে। তবু কারফিউ অমান্য করায় ৮৪ জনকে ১ হাজার ৫৫০ ডলার করে জরিমানা করা হয়েছে।  পুলিশের প্রাথমিক হ্যান্ডআউটে জানানো হয়েছে যে, সর্বশেষ হিসেব অনুযায়ী দু’শরও বেশী কারফিউ অমান্যকারীকে টিকিট দেয়া হয়েছে প্রথম দিনে।ঐ প্রদেশের প্রিমিয়ার ফ্রেঁওয়েস লেগাল্ট প্রথম রাতে নিয়ম অনুসরণ করার জন্য কুইবার্সকে ধন্যবাদ জানিয়েছেন।  তিনি আরো জানান, কারফিউ রাতে কোন হোমলেস বা গৃহহীনদের বিরক্ত করা হয়নি।   এর আগে স্প্যানিশ ফ্লু মহামারি ঠেকাতে ১৯১৮ সালে প্রথমবারের মতো কুইবেকে কারফিউ জারি করা হয়েছিল।মন্ট্রিয়লের সাংবাদিক দেওয়ান মনিরুজ্জামান জানিয়েছেন, সিভিল লিবার্টিস গ্রুপগুলোর কারফিউ বিরোধী বিক্ষোভে মন্ট্রিয়লে ১৭ জনকে কুইবেক সিটিতে ২০ জনকে  জরিমানার টিকিট দেয়া হয়। কুইবেক সিটিতে বিক্ষোভকালে পুলিশকে পরিচয়পত্র না দেখাতে চাওয়ায় কয়েকজনকে গ্রেফতার করা হয়।  অন্যান্য দু’একটি শহরেও কারফিউ বিরোধী বিক্ষোভ প্রদর্শন করা হয়।   তবে প্রত্যেকটি বিক্ষোভেই অল্প সংখ্যক লোক অংশ নেয়।অপর দিকে, বিগত ২৪ ঘণ্টায় কুইবেক প্রভিন্সে ২হাজার ৫৮৮ জন করোণা রোগী সনাক্ত করা হয়। মন্ট্রিয়লে সনাক্ত করা হয়েছে ১ হাজার ৭১ জনকে।  প্রভিন্সে মারা গেছেন ৩৯জন।ভ্যাকসিন প্রদানে ক্রমান্বয়েই জড়তা কাটিয়ে উঠছে প্রভিন্সিয়াল সরকার। এই প্রভিন্সে গত শনিবার ৯ হাজার ২শ ৬৫জনকে ভ্যাকসিন ডোজ দেয়া হয়েছে। ভ্যাকসিন প্রদান শুরু হওয়ার পর থেকে গত তিন সপ্তাহে কুইবেক প্রভিন্সে ৮৪ হাজার ৩শ ৮৭জন ভ্যাকসিন লাভ করেছে। ইত্তেফাক/এসআর 



197625,213442
সাঈদ খোকনের বিরুদ্ধে মানহানি মামলার হুঁশিয়ারি তাপসের
রাজধানী
প্রকাশ : ১১ জানুয়ারি ২০২১, ১৪:১২
দক্ষিণ সিটি করপোরেশনের সাবেক মেয়র সাঈদ খোকনের বিরুদ্ধে মানহানি মামলা করা হবে বলে জানিয়েছেন বর্তমান মেয়র শেখ ফজলে নূর তাপস।  
 
আজ সোমবার সকালে রাজধানীর কমলাপুর টিটিপাড়া এলাকার কালভার্ট এর ময়লা ও বর্জ্য অপসারণ কাজ পরিদর্শন শেষে এ কথা জানান তিনি। শেখ ফজলে নূর তাপস বলেন, সম্প্রতি বক্তব্যে নিজেকে চুনোপুটি দুর্নীতিবাজ বলে দুর্নীতির বিষয়টি স্বীকার করে নিয়েছেন সাঈদ খোকন। তার বক্তব্য ব্যক্তিগত আক্রোশের প্রতিফলন। ইত্তেফাক/কেকে



197626,213443
আত্মনিধন থেকে আমাদের নতুন পথে যাওয়ার সুযোগ করে দিয়েছে করোনা: ড. ইউনূস
জাতীয়
প্রকাশ : ১১ জানুয়ারি ২০২১, ১৪:২৪
সমসাময়িক বিষয় নিয়ে ব্রাজিলের ‘এস্তাদো দে সাও পওলো’ পত্রিকায় সাক্ষাৎকার দিয়েছেন বাংলাদেশের একমাত্র নোবেল জয়ী অর্থনীতিবিদ ড. মুহাম্মদ ইউনূস। নিচে তার দেওয়া সাক্ষাৎকারের বাংলা অনুবাদ দেওয়া হলো-আপনি লিখেছেন যে, কোভিড-এর প্রাদুর্ভাবের আগে আমরা খাদের একেবারে কিনারায় পৌঁছে গিয়েছিলাম। আপনার কেন এমনটা মনে হলো? আমরা কীভাবে এবং কেন এ জায়গায় পৌঁছালাম?মহামারির অব্যবহিত আগে পরিস্থিতি ঠিক কোন জায়গায় পৌঁছে গিয়েছিল আমি সেটাই বোঝাতে চেয়েছি। এই মহামারি অর্থনীতির মেশিনটাকে থামিয়ে দিয়েছে। এর ফলে মহামারি-পূর্ব অবস্থা থেকে পৃথিবী অর্থনৈতিকভাবে অনেক পেছনে পড়ে গেছে। এখন সরকার ও ব্যবসাগুলো জোর চেষ্টা চালিয়ে যাচ্ছে মহামারির আগের অবস্থায় ফিরে যেতে, যাতে প্রবৃদ্ধির সেই গতিটা আবারো ফিরে পাওয়া যায়। আমি যেটা জোর দিয়ে বলতে চাইছি তা হলো-এখন আমাদের নীতি হওয়া উচিত মহামারি-পূর্ব সেই পৃথিবীতে আমরা ‘আর ফিরে যেতে চাই না’ কেননা সেটা ছিল বৈশ্বিক উষ্ণায়ন, অল্প কিছু লোকের হাতে সম্পদের চরম কেন্দ্রীকরণ এবং পৃথিবীর বুকে মানুষকে অপাংক্তেয় করে দিয়ে আর্টিফিসিয়াল ইন্টেলিজেন্সের আগ্রাসনের মাধ্যমে এই গ্রহে মানুষের অস্তিত্ব ধ্বংসের দিকে নিয়ে যাওয়ার একটা প্রক্রিয়া। বিজ্ঞানীরা আমাদেরকে ক্রমাগত সতর্ক করে যাচ্ছিলেন যে-বৈশ্বিক উষ্ণায়নের কারণে পৃথিবীতে আমাদের সময় দ্রুত ফুরিয়ে আসছে। সময় গণনা এরই মধ্যে শুরু হয়ে গেছে। মানবজাতি এই মুহূর্তে পৃথিবীর সবচেয়ে বিপদাপন্ন প্রজাতিগুলোর একটিতে পরিণত হয়েছে। মহামারি-পূর্ব পৃথিবীতে ফিরে যাওয়া হবে আত্মহত্যার শামিল। তাহলে ধ্বংস অভিমুখী সেই আগের পথে আমরা কেন ফিরে যাবো?এখন যেহেতু অর্থনীতি থেমে গেছে, আমরা এখন একে সম্পূর্ণ নতুন পথে চালিত করতে পারি। মহামারি আমাদেরকে আত্মহত্যার পথ ত্যাগ করে একটি নতুন পৃথিবীর পথে-একটি তিন শূন্য অর্থাৎ ‘শূন্য নীট কার্বন নিঃসরণ’, ‘শূন্য সম্পদ কেন্দ্রীকরণ’ ও ‘শূন্য বেকারত্ব’- এর একটি নতুন পৃথিবীর দিকে এগিয়ে যাওয়ার সুযোগ তৈরি করে দিয়েছে। আমরা জানি কীভাবে সেখানে পৌঁছাতে হবে। যা দরকার তা হচ্ছে আগের পথ পরিত্যাগ করার সাহসী সিদ্ধান্তের। আপনি বলছেন যে, বর্তমান কাঠামোর একটি পুনর্বিন্যাস প্রয়োজন, যা শুরু হবে সামাজিক ও পরিবেশগত সচেতনতা দিয়ে। কোনো দেশ এমনটা ভাবছে এবং এ ধরনের কোনো পথ অবলম্বনের চেষ্টা করছে বলে আপনার মনে হচ্ছে কি?কাঠামোগত পুনর্বিন্যাস ছাড়া আমাদের সামনে আর কোনো পথ খোলা নেই। আমাদের পুরনো ব্যবস্থা আমাদেরকে চূড়ান্ত ধ্বংসের দিকে নিয়ে যাচ্ছে। আমরা একটি জ্বলন্ত গৃহে বাস করছি। কিন্তু আমাদের বর্তমান ব্যবস্থা আমাদেরকে এটা বুঝতে দিচ্ছে না। আমরা একটি জ্বলন্ত ঘরের মধ্যে একটি বড় উৎসবের আয়োজনে ব্যস্ত। আমরা অর্থনীতির প্রবৃদ্ধি ও প্রযুক্তির চমক উদযাপন করছি। উন্নয়নের জয়গান করছি অথচ একেবারেই দেখতে পাচ্ছি না যে, আমাদের এই উৎসবই বরং আমাদের গৃহে লাগা আগুনে ঘৃতাহুতি দিচ্ছে।পৃথিবীর সব দেশেই তরুণ সমাজ এটা বুঝতে পেরেছে, আর এ কারণে তারা রাজনৈতিক দল থেকে দুরে থাকতে চাইছে। কিশোর-কিশোরিরা ‘ফ্রাইডেজ ফর ফিউচার’ ব্যানারে একটি নতুন ভবিষ্যতের দাবিতে রাস্তায় নেমেছে। তারা তাদের অভিভাবকদেরকে তাদের ভবিষ্যৎ চুরি করে নেওয়ার জন্য অভিযুক্ত করছে। সরকারগুলো নীট কার্বন নিঃসরণের লক্ষ্য ঘোষণা করে নিজেদের সচেতনতা আর দায়িত্ববোধ প্রমাণ করতে চাইছে। ব্যবসাগুলো টেকসই উন্নয়ন লক্ষ্যের ওপর চুক্তি স্বাক্ষর করছে। তবে আমরা জানিনা এর কতটুকু আসল আর কতটুকু মিডিয়াতে প্রচারের উদ্দেশ্যে। জিডিপি প্রবৃদ্ধি কেন্দ্রিক বর্তমান অর্থনৈতিক চিন্তাধারা বদলে ফেলতে আমাদেরকে অত্যন্ত সাহসী সিদ্ধান্ত নিতে হবে। এ ধরনের চিন্তাধারা এরই মধ্যে একটি বিপজ্জনক পৃথিবী গড়ে তুলেছে যেখানে পৃথিবীর প্রায় সব সম্পদ উত্তর গোলার্ধের একটি চূড়ায় কেন্দ্রীভূত হয়েছে আর পৃথিবীর সংখ্যাগরিষ্ঠ মানুষ ঠাসাঠাসি করে জড়ো হয়েছে দক্ষিণ গোলার্ধের এক চূড়ায়। দুনিয়ার সকল সমৃদ্ধি অর্জিত হচ্ছে উত্তর গোলার্ধে আর দক্ষিণ গোলোর্ধের মানুষদের বলা হচ্ছে এর সাফল্য উদযাপন করতে। বর্তমান ব্যবস্থা সম্পদ ও মানুষের মধ্যকার এই দূরত্ব সফলভাবেই বাড়িয়ে চলেছে। আর্টিফিসিয়াল ইন্টেলিজেন্স মানুষকে কাজ থেকে দুরে সরিয়ে দিচ্ছে। আগামী কয়েক দশকের মধ্যেই মানুষ পৃথিবীর বুকে আবর্জনায় পরিণত হবে; তারা আর কোনো কাজে আসবে না। সরকারগুলো বরাবরের মতোই তাদের ‘রাজনৈতিকভাবে নিরাপদ পথ’ অনুসরণ করছে। তারা পরিবেশগত লক্ষ্য ঘোষণা করছে। কিন্তু অধিকাংশ দেশেই কোনো আশু প্রয়োজনীয়তার লক্ষণ দেখা যাচ্ছে না। সম্পদ কেন্দ্রীকরণ ও আর্টিফিসিয়াল ইন্টেলিজেন্স নিয়ে কোনো দেশেই কোনো দুশ্চিন্তা লক্ষ্য করা যাচ্ছে না। বর্তমান ব্যবস্থাটাকে আমূল বদলে ফেলে ‘তিন শূন্য’-এর একটি নতুন পৃথিবী গড়ে তুলতে মানুষকে বিশেষ করে তরুণ সমাজকে এখনই এগিয়ে আসতে হবে। আপনি আরো বলছেন যে, পৃথিবীর এই পুনর্বিন্যাস প্রক্রিয়ায় বিশেষ করে সমাজের বিভিন্ন সমস্যার সমাধান করতে মুনাফাবিহীন ব্যবসা সৃষ্টি করতে হবে। এটা কি পুঁজিবাদ থেকে আলাদা হয়ে যাওয়া নয়?পুঁজিবাদ এই ধারনার ওপর ভিত্তি করে গড়ে উঠেছে যে, মানুষ সবসময় ব্যক্তিস্বার্থ দ্বারা পরিচালিত হয়। আমি এই ধারণাকে প্রকৃত মানুষের কাছাকাছি নিয়ে আসতে একে পুনঃসংজ্ঞায়িত করতে চাচ্ছি। আমার এই নতুন সংজ্ঞায় মানুষ কিছুটা ব্যক্তিগত স্বার্থ দ্বারা আর প্রধানত সমষ্টিগত স্বার্থ দ্বারা পরিচালিত। অর্থনীতির চালিকা শক্তি হিসেবে ব্যক্তিস্বার্থের ওপর সম্পূর্ণ জোর দিয়ে অর্থনীতিবিদরা সে ধরনের ব্যবসা সৃষ্টিতেই ভূমিকা রেখেছেন যেগুলো মুনাফা সর্বোচ্চ করবে।সমষ্টিগত স্বার্থ মানুষের অন্যতম লক্ষ্য হলে আমাদেরকে এমন ব্যবসায়িক কাঠামো তৈরি করতে হবে যা সমষ্টির বিভিন্ন সমস্যার সমাধানে বিশেষভাবে উপযুক্ত। যে ব্যবসা সমষ্টির সমস্যা সমাধানের উদ্দেশ্যে সৃষ্ট সেখানে ব্যক্তিগত মুনাফার প্রয়োজন নেই। তার যা প্রয়োজন তা হলো আর্থিকভাবে টেকসই পন্থায় সমষ্টিগত সমস্যাগুলোর সমাধান। আর এ কারণে আমি বিশেষ ধরনের ব্যবসা তৈরি করেছি যাকে আমি বলছি ‘সামাজিক ব্যবসা’। যে ব্যবসা ব্যক্তিগত মুনাফার অনুসন্ধান না করে সমাজের বিভিন্ন সমস্যার সমাধান করবে। এই ব্যবসার মুনাফা ব্যবসাতেই আবার ফিরে যাবে, ব্যক্তির কাছে নয়। এটা কি পুঁজিবাদ? এই নতুন তত্ত্বেও মুনাফা সর্বোচ্চকারী ব্যবসাগুলো শূন্য ব্যক্তিগত মুনাফার ব্যবসাগুলোর পাশাপাশি ব্যবসা করে যাবে। কে কোন ধরনের ব্যবসা করবে তা ব্যক্তির পছন্দের ওপর ছেড়ে দেওয়া হবে। এই নতুন তত্ত্বে উদ্যোক্তা তিনটি বিকল্প থেকে একটি বেছে নেবেন। তিনি মুনাফা সর্বোচ্চকারী ব্যবসায়ে নিয়োজিত হতে পারেন, কিংবা একটি সামাজিক ব্যবসা গড়ে তুলতে পারেন, অথবা এই দুই ধরনের ব্যবসাই সৃষ্টি করতে পারেন। দুই ধরনের ব্যবসাই একই নিয়ন্ত্রক সংস্থার অধীনে, একই বাজারে কাজ করতে পারে। মুনাফাই যদি না থাকলো তাহলে এই পুনর্বিন্যস্ত দুনিয়ায় মানুষ বিনিয়োগ করবে কেন?আপনি যদি মনে করেন যে, লাভের প্রত্যাশা ছাড়া মানুষ কোথাও অর্থ ব্যবহার করে না তাহলে আপনি ভুল করছেন। মানুষ বিভিন্ন কারণে অর্থ ব্যয় করে। এর একটি হচ্ছে সেবামূলক কাজে দান, যেখানে দাতা লাভের আশা করেন না।আপনি যদি ‘বিনিয়োগকে ব্যক্তিগত মুনাফা সর্বোচ্চ করার উপায় হিসেবে সংজ্ঞায়িত করেন তাহলে আমি এ বিষয়ে একমত হতে পারি যে, কোনো সামাজিক ব্যবসার শেয়ার ক্রয়ে ব্যবহৃত টাকা বিনিয়োগ হবে না। আপনি যদি বিনিয়োগের এই সংজ্ঞা মেনে নেন যে-কোনো কোম্পানির শেয়ার ক্রয়ে ব্যবহৃত টাকা হচ্ছে বিনিয়োগ। তাহলে কোনো সামাজিক ব্যবসার শেয়ার ক্রয়ে ব্যবহৃত টাকা বিনিয়োগ হিসেবেই বিবেচিত হবে। আপনি প্রশ্ন করতে পারেন, মুনাফা সর্বোচ্চ করাই যদি লক্ষ্য হয়ে থাকে তাহলে কেউ সামাজিক ব্যবসার শেয়ার কেন কিনতে যাবে? আমি বিষয়টাকে এভাবে দেখতে চাই-মানুষ সামাজিক ব্যবসায়ে বিনিয়োগ করবে কেননা টাকা রোজগার করা  তার কাছে হয়তোবা সুখের হতে পারে, কিন্তু অন্যদের সুখী করাটা হবে তার কাছে পরম সুখের। যদি তাই হয়ে থাকে তাহলে মানুষতো সামাজিক ব্যবসাতেই বিনিয়োগ করতে চাইবে। প্রকৃতপক্ষে, এই সবকিছুরই মূল আমাদের মনের মধ্যে, যেখানে জন্ম হয় সুখের অনুভূতির-মন যেটাকে সুখ হিসেবে দেখে।আমি আমার টাকা বিভিন্নভাবে ব্যবহার করতে পারি। আমি এটা ভালো কাজে দান করতে পারি, বিছানার নিচে রেখে দিতে পারি, লটারির টিকেট কিনতে পারি, সামাজিক ব্যবসায়ে কিংবা মুনাফা সর্বোচ্চকারী কোনো ব্যবসায়ে বিনিয়োগ করতে পারি, কিংবা আরো নানাভাবে এর ব্যবহার করতে পারি। আমাদের জীবনটা প্রকৃতপক্ষে সুখের সর্বোচ্চকরণ, মুনাফার সর্বোচ্চকরণ নয়। পুঁজিবাদী অর্থনীতির তত্ত্ব আমাদেরকে বিভিন্ন পর্যায়ে বিভ্রান্ত করেছে। আর এর মধ্যে সবচেয়ে খারাপটা হচ্ছে এটা আমাদের মধ্যে এই বিশ্বাস ঢুকিয়ে দিয়েছে যে, সুখের পরিমাপ হয় টাকার পরিমাণ দিয়েছে।আপনি আরো বলছেন যে, নতুন পুনরুদ্ধার কর্মসূচিতে নাগরিক ও সরকারের মধ্যে যে শ্রম বিভাজন তা ভেঙে ফেলতে হবে, যেখানে সামাজিক সমাধানের লক্ষ্যে নাগরিকদেরকে এগিয়ে আসার চেষ্টা করতে হবে। এখানে কি রাষ্ট্রের আকার ছোট করে ফেলার কথা বলা হচ্ছে?পুঁজিবাদী তত্ত্বেও ধরে নেওয়া হয়েছে যে, নাগরিকরা তাদের মুনাফা সর্বোচ্চ করতে কাজ করে যাবে আর সরকারকে কর দেবে। সরকার রাজস্বের টাকা দিয়ে দেশের সাধারণ সমস্যাগুলোর সমাধান করবে। সামাজিক সমস্যাগুলোর সমাধানে সরকার কী মাত্রায় জড়িত হবে তার ভিত্তিতে রাজনৈতিক মেরুকরণ সৃষ্টি হয়েছে। কেউ কেউ যুক্তি দেখিয়েছেন যে, সরকার সবচেয়ে কম কর ধার্য করবে এবং সামাজিক সমস্যাগুলো সমাধানের চেষ্টা থেকে দুরে থাকবে। তাঁদের মতে সামাজিক ইস্যুগুলোর সমাধান বাজারের শক্তির হাতে ছেড়ে দেওয়া উচিত। অন্যরা যুক্তি দেখাচ্ছেন যে, বিভিন্ন সামাজিক সমস্যা সমাধানের দায়িত্ব সরকারকেই নিতে হবে এবং সরকার কর ধার্য করে এজন্য অর্থের সংস্থান করবে। আমার যুক্তি হচ্ছে, কোন পরিস্থিতিতেই সামাজিক সমস্যাগুলো সমাধানের ক্ষেত্রে নাগরিকরা নিষ্ক্রিয় দর্শকের ভূমিকা পালন করতে পারেনা। বিভিন্ন সামজিক সমস্যার সমাধানে নাগরিকদেরকে অবশ্যই তাদের সকল সৃজনশীলতা নিয়ে এগিয়ে আসতে হবে। সমাজের সমস্যাগুলোর সমাধানে নাগরিকরা সক্রিয় হয়ে উঠলে এর ফল পেতে মোটেই বিলম্ব হবে না। যে কোনো বুদ্ধিমান সরকারকেই সমাজের নানাবিধ সমস্যা সমাধানের লক্ষ্যে দেশের নাগরিকদেরকে এগিয়ে আসতে উৎসাহিত করার জন্য ক্ষেত্র তৈরি করে দিতে হবে। সরকারের কাজ হবে নাগরিকদের উৎসাহিত করা, তাদের কাজের স্বীকৃতি দেওয়া, তাদের অর্জনের প্রশংসা করা এবং নাগরিকদের বিভিন্ন উদ্যোগে সহায়তা দিতে উপযুক্ত আইনি ও প্রশাসনিক কাঠামো তৈরি করে দেওয়া। এছাড়াও সরকার সামাজিক ব্যবসা ফান্ড ও সামাজিক ব্যবসা ভেঞ্চার ক্যাপিটাল ফান্ড গঠন করতে পারে এবং সামাজিক ব্যবসা ক্ষুদ্র উদ্যোক্তা ব্যাংক প্রতিষ্ঠা উৎসাহিত করতে আইনি কাঠামো তৈরি করে দিতে পারে।আমি সরকারের গুরুত্ব ছোট করে দেখাতে চাইছি না, আমি বরং প্রতিটি নাগরিককে সমাজের সমস্যাগুলোর সমাধানে যুক্ত হতে উৎসাহিত করার জন্য সরকারের সাংগঠনিক ভূমিকাকে আরো কার্যকরী করার কথা বলছি। সরকারের সক্ষমতাকে শুধু এর রাজস্ব আদায় দিয়ে বিচার করা ঠিক হবেনা। সরকারের সবচেয়ে বড় শক্তি তার জনগণ। জনগণকে সঠিকভাবে পরিচালিত ও উৎসাহিত করার মধ্য দিয়ে সরকার যা অর্জন করতে পারে শুধু রাজস্ব দিয়ে তার ভগ্নাংশও সম্ভব নয়।আমি সরকারের একটি নতুন ভূমিকার প্রস্তাব করছি, যেখানে সরকার সামাজিক ব্যবসা সৃষ্টি করার লক্ষ্যে উপযুক্ত আইনি কাঠামো, নীতি ও প্রণোদনার মাধ্যমে পুরো জাতিকে সংগঠিত করবে। এই পরিবর্তনে রাষ্ট্রের ভূমিকা কী হবে?জনগণকে পরিচালিত করার ক্ষমতা সরকারের আছে। যেকোনো রূপান্তর প্রক্রিয়া সহজ ও দ্রুততর হয় যদি সরকার উপযুক্ত নেতৃত্ব নিয়ে এগিয়ে আসে। আমরা নতুন গন্তব্যে পৌঁছাতে নতুন রাস্তা তৈরি নিয়ে কথা বলছি। সরকার যদি উৎসাহের সাথে একাজে যুক্ত হয় তাহলে নতুন রাস্তা তৈরির কাজ অনেক সহজ হয়ে যাবে। এই প্রক্রিয়ার একটি মূল উপাদান হচ্ছে নতুন নতুন প্রতিষ্ঠান গড়ে তোলা। আমাদেরকে নতুন নতুন আর্থিক প্রতিষ্ঠান সৃষ্টি করতে হবে এবং এটা নিশ্চিত করতে যে, প্রতিটি তরুণ এখন থেকে এটা ভাববে যে, তাকে আর চাকরির জন্য লাইনে দাঁড়িয়ে থাকতে হবে না-সে চাইলেই একজন উদ্যোক্তা হতে পারে। সরকার নাগরিকদেরকে সামাজিক ব্যবসা ভেঞ্চার ক্যাপিটাল ফান্ড, বিনিয়োগ তহবিল ও ইন্স্যুরেন্স কোম্পানি গড়ে তুলতে উৎসাহিত করতে পারে যাতে তরুণরা উদ্যোক্তা হওয়ার সুযোগ পায়। সরকার সকল ব্যবসা প্রতিষ্ঠানকে প্রথাগত ব্যবসার পাশাপাশি সামাজিক ব্যবসা গড়ে তুলতে উৎসাহিত করতে পারে, প্রণোদনা দিতে পারে।সরকার সামাজিক ব্যবসাগুলোকে দরিদ্র মানুষদের ও দূরবর্তী এলাকায় অবস্থিত মানুষদের স্বাস্থ্যসেবার দায়িত্ব নিতে উৎসাহিত করতে পারে। একটি নিরবচ্ছিন্ন ও টেকসই রূপান্তরের প্রক্রিয়া নিশ্চিত করতে সরকারের অনেক কিছুই করার আছে। আপনি সব সময়ই বলে আসছেন যে, ব্যবসায় উদ্যোগ বেকারত্বের সমাধান করতে পারে। ব্রাজিলে ব্যবসায় উদ্যোগ বলতে কখনো কখনো অনানুষ্ঠানিক কাজকে বোঝানো হয়। যেমন, একজন ব্যক্তি যে চাকরি হারিয়েছেন, সে একজন অনানুষ্ঠানিক বিক্রেতা হিসেবে কাজ করতে শুরু করলো। মানুষ বলছে সে একজন উদ্যোক্তা, কিন্তু প্রকৃতপক্ষে সে একটি অনিশ্চিত অবস্থার মধ্যে আছে। এ অবস্থায় প্রকৃত ব্যবসায় উদ্যোগ কি আনুষ্ঠানিক খাতে যত চাকরি ধ্বংস হয়েছে সেগুলো প্রতিস্থাপন করতে পারবে? কীভাবে?আমি ঐ ব্যক্তিটির অনিশ্চিত অবস্থা বিষয়ে আপনার সাথে পুরোপুরি একমত। তাঁর অবস্থা অনিশ্চিত কেননা তিনি তাঁর ব্যবসাকে টেকসই করতে পারছেন না। তাঁর ঐ ব্যবসা অর্থায়নের জন্য কোনো যথাযথ ব্যবস্থা নেই। তাঁকে ব্যবসা চালাতে হচ্ছে মহাজনের নিকট থেকে চড়া সুদে ঋণ নিয়ে। ব্যবসার জন্য প্রয়োজন অর্থায়ন-যা হচ্ছে ব্যবসার জ্বালানি। ক্ষুদ্র উদ্যোক্তাদের জন্য আমাদের দরকার বিশেষায়িত ব্যাংক, যেমন সামাজিক ব্যবসা ক্ষুদ্র উদ্যোক্তা ব্যাংক। এ ধরনের ব্যাংক সব জায়গায় দরকার, বিশেষ করে দূরবর্তী ও বিচ্ছিন্ন এলাকাগুলোতে। মানুষ বাস করে এমন সব জায়গায় এ ধরনের ব্যাংক থাকতে হবে। এগুলো মানুষের জীবনের অবিচ্ছেদ্য অংশে পরিণত হবে।আপনার কাহিনীতে রাস্তার পাশে শার্ট বিক্রি শুরু করা যে লোকটির কথা বলছেন, সে হয়তো এখন দৈনিক পাঁচটি শার্ট বিক্রি করে, অথচ এর দশগুণ বেশি শার্ট  বিক্রি করার দক্ষতা তার আছে। নিজের ব্যবসাকে বড় করার জন্য প্রয়োজনীয় পুঁজি তার নেই। সে ব্যবসা ছেড়ে দিলো। একটি চাকরি জোগাড় করে নিলো। কিন্তু ব্যবসার পুঁজি থাকলে তার কাছে বিভিন্ন বিকল্প থাকতো- সে চাকরি একেবারে ছেড়ে দিয়ে ব্যবসাকে পুরোপুরি লেগে পড়তে পারতো, অথবা চাকরির পাশাপাশি শার্ট বিক্রির ব্যবসাও চালিয়ে যেতে পারতো, অথবা ব্যবসার কথা পুরোপুরি ভুলে গিয়ে চাকরি করতে পারতো, অথবা ব্যবসায়ে আবারো ফিরে যেতে উপযুক্ত সময়ের জন্য অপেক্ষা করতে পারতো। আমি বিশ্বাস করি যে, প্রতিটি মানুষই জন্মগতভাবে একজন উদ্যোক্তা। কিন্তু আমাদের অর্থনৈতিক ব্যবস্থা মানুষকে এটা পুরোপুরি ভুলিয়ে দেয় এবং বিশ্বাস করতে বাধ্য করে যে, চাকরিই আমাদের একমাত্র পরিণতি।আপনি সবসময় আর্টিফিসিয়াল ইন্টেলিজেন্স কর্তৃক আমাদের কাজ কেড়ে নেওয়ার ঝুঁকির কথা বলে আসছেন। এই মহামারির সময়ে ডিজিটাল রূপান্তরের পরিমাণ বেশ বেড়ে গেছে। আপনি কি মনে করেন যে, প্রযুক্তি ও আর্টিফিসিয়াল ইন্টেলিজেন্স সমাজের ক্ষতির করছে? এই সমস্যার সবচেয়ে ভালো সমাধান কি?যেকোনো প্রযুক্তিরই দু’ধরনের প্রয়োগ রয়েছে। এটা একটা আশীর্বাদ হতে পারে, আবার অভিশাপও হতে পারে। এটা নির্ভর করবে আমরা একে কোনদিকে পরিচালিত করছি তার ওপর। এটা একই সাথে আশীর্বাদ ও অভিশাপ দু’টিই হতে পারে। আর্টিফিসিয়াল ইন্টেলিজেন্স মানব জাতির জন্য বিপুল কল্যাণ বয়ে আনতে পারে। আমি এর কল্যাণমূলক ব্যবহার সমর্থন করি। কিন্তু আমি তখনই এর বিরোধিতা করি যখন এটা ব্যাপকভাবে মানুষের কাজ কেড়ে নেয়। যখন কোনো নতুন প্রযুক্তি সৃষ্টি করা হয় তখন আমাদেরকে অবশ্যই ঠিক করতে হবে এটা কোথায় ব্যবহার করা হবে, কোথায় এর প্রয়োগ সীমিত করতে হবে। ওষুধের উদ্ভব হয়েছে মানুষকে সুস্থ করতে, কিন্তু সেই প্রযুক্তি ব্যবহার করেই এমন রাসায়নিক তৈরি করা যায়, যা দিয়ে মানুষ হত্যা করা যায়।আমার যুক্তি হচ্ছে, আর্টিফিসিয়াল ইন্টেলিজেন্সকে ভুল পথে পরিচালিত করা হচ্ছে। খুব বেশি দেরি হয়ে যাওয়ার আগেই এটা বন্ধ করতে হবে। আর্টিফিসিয়াল ইন্টেলিজেন্স অন্য সব প্রযুক্তির মতো নয়; এটা যে কেবল নিজেকে পুনরুৎপাদন করতে সক্ষম তাই নয়, এই প্রক্রিয়ায় এটা প্রতিবারই নিজের উন্নততর সংস্করণ তৈরি করতে পারে। এর কোনো সীমা নেই। উদ্যোক্তা সৃষ্টি ছাড়াও পৃথিবীর পুনর্বিন্যাসের জন্য আর কী কী পদক্ষেপ নিতে হবে বলে আপনি মনে করেন?শুরুতেই আমাদেরকে ‘তিন শূন্য’ এর একটি পৃথিবী গড়ে তুলতে হবে-শূন্য নীট কার্বন নিঃসরণ, শূন্য দারিদ্রের লক্ষ্য অর্জনে শূন্য সম্পদ কেন্দ্রীকরণ আর শূন্য বেকারত্বের একটি পৃথিবী। আমাদেরকে অবশ্যই জীবাশ্ম জ্বালানির ব্যবহার বন্ধ করতে হবে, এর জায়গায় পুনর্ব্যবহারযোগ্য শক্তি ব্যবহার করতে হবে, গোমাংস জাতীয় খাবার ত্যাগ করতে হবে, প্লাস্টিকের সামগ্রী বন্ধ করতে হবে, বৃক্ষরোপণ করতে এবং বনাঞ্চল সৃষ্টি ও সংরক্ষণ করতে হবে, ব্যাংক ব্যবস্থার পুনর্বিন্যাস করতে হবে যাতে গৃহহীনরাও এর সুবিধা পেতে পারে। অল্প কিছু লোকের হাতে সকল সম্পদ পুঞ্জীভূত হওয়ার সকল পথ বন্ধ করতে হবে, আর্টিফিসিয়াল ইন্টেলিজেন্স কর্তৃক মানুষকে পৃথিবীর বুকে আবর্জনায় পরিণত করা থেকে রক্ষা করতে হবে, এবং এই সকল সমস্যার সমাধানকল্পে সামাজিক ব্যবসার পদ্ধতি ব্যবহার করতে হবে।আমরা পৃথিবীর এই পুনর্বিন্যাসে ব্যর্থ হলে এই গ্রহের ভবিষ্যৎ কী হতে পারে বলে আপনি মনে করেন?এরই মধ্যে মানবজাতি পৃথিবীর সবচেয়ে বিপন্ন প্রজাতিগুলোর একটিতে পরিণত হয়েছে। আমরা যদি আমাদের এতদিনের অনুসৃত পথেই চলতে থাকি তাহলে পৃথিবীর বুক থেকে আমরা বিলুপ্ত হয়ে যাবো। এটা শিগগিরই ঘটতে পারে, তবে তা নির্ভর করছে টিকে থাকার জন্য আমরা কী ব্যবস্থা গ্রহণ করছি তার ওপর।আপনি যুক্তি দেখিয়ে আসছেন যে, ক্ষুদ্রঋণ অসমতা হ্রাস করতে সহায়তা করে। একে কীভাবে আরো জোরদার করা যায়? সরকারের কি এ কাজ করা উচিত?সরকারের উচিত হবে না কোনো ক্ষুদ্রঋণ কর্মসূচি পরিচালনা করা, কেননা সরকার এ কাজ করতে গেলে প্রায় সঙ্গে সঙ্গেই এই কর্মসূচির রাজনীতিকরণ হয়ে যাওয়ার সম্ভাবনা বেশি। এর ফলে এই কর্মসূচি একটি দাতব্য কর্মসূচিতে পরিণত হবে। এতে অধিকাংশ ক্ষেত্রেই দুর্নীতির সুযোগ তৈরি হয়।সরকারের উচিত হবে উপযুক্ত আইনি কাঠামো সৃষ্টি করে মানুষকে ‘সামাজিক ব্যবসা ক্ষুদ্র উদ্যোক্তা ব্যাংক’ সৃষ্টির লাইসেন্স প্রদান করা, যে ব্যাংকগুলোর সঞ্চয় সন্নিবেশ করার পূর্ণ ক্ষমতা থাকবে। এই লাইসেন্স অবশ্যই ব্যক্তিগত মুনাফা-সন্ধানী ব্যাংক তৈরির জন্য দেওয়া হবে না; এটা করা হলে এই ব্যাংকগুলো শিগগিরই মহাজনী ব্যাংকে পরিণত হবে।ইত্তেফাক/এএএম



197627,213444
ট্রাম্পের গলফ কোর্সে পিজিএ টুর্নামেন্ট বাতিলের সিদ্ধান্ত
খেলা
প্রকাশ : ১১ জানুয়ারি ২০২১, ১৪:৩২
যুক্তরাষ্ট্রের বিদায়ী প্রেসিডেন্ট ডোনাল্ড ট্রাম্পের মালিকানাধীন গলফ কোর্সে আয়োজিত হতে যাওয়া টুর্নামেন্ট বাতিল করার সিদ্ধান্ত নিয়েছে প্রফেশনাল গলফার্স এ্যাসোসিয়েশন অব আমেরিকা (পিজিএ)। গত সপ্তাহে ওয়াশিংটনে অবস্থিত ক্যাপিটল হিল ভবনে ট্রাম্প সমর্থকদের হামলার ঘটনায় এ সিদ্ধান্ত নিয়েছে পিজিএ। এক ঘোষণায় এ তথ্য নিশ্চিত করেন পিজিএ'এ প্রেসিডেন্ট জিম রিচার্ডসন। খবর সিএনএন।তিনি বলেন, আমাদের পরিচালনা পর্ষদ সিদ্ধান্ত নিয়েছে, ২০২২ সালের মে মাসে অনুষ্ঠিত হতে যাওয়া পিজিএ চ্যাম্পিয়নশিপ টুর্নামেন্টটি ট্রাম্পের গলফ কোর্সে অনুষ্ঠিত হবে না। এ সংক্রান্ত সব পরিকল্পনা বাতিল করা হয়েছে।সিএনএন বলছে, পিজিএ টুর্নামেন্ট পেশাদারি গলফ খেলার অন্যতম বৃহৎ আসর। বিশ্বের বিভিন্ন প্রান্তে চলা ৪টি শীর্ষ গলফ টুর্নামেন্টের এটি একটি।ট্রাম্পের গলফ কোর্সে টুর্নামেন্ট বাতিল প্রসঙ্গে রিচার্ডসন বলেন, পিজিএ অব আমেরিকা ব্র্যান্ডের জন্য ট্রাম্পের গলফ কোর্স ব্যবহার করা হবে ক্ষতিকারক। এর ফলে পিজিএ'র অন্যান্য কার্যক্রম ক্ষতির মুখে পড়বে।তবে পিজিএ'র এ সিদ্ধান্তের কড়া সমালোচনা করেছে ট্রাম্প অর্গানাইজেশন। এক বিবৃতিতে তারা বলছে, এই পদক্ষেপ চুক্তি লঙ্ঘন করবে। তাদের চুক্তি ভঙ্গ করার কোনো অধিকার নেই।ইত্তেফাক/টিআর



197628,213445
সাঈদ খোকনের বিরুদ্ধে তাপসের দুই মামলা
জাতীয়
প্রকাশ : ১১ জানুয়ারি ২০২১, ১৪:৪২
ঢাকা দক্ষিণ সিটি করপোরেশনের (ডিএসসিসি) মেয়র ব্যারিস্টার শেখ ফজলে নূর তাপসকে নিয়ে মানহানিকর বক্তব্য দেওয়ার অভিযোগে সাবেক মেয়র সাঈদ খোকনের বিরুদ্ধে দুইটি মামলা করা হয়েছে। আজ সোমবার ঢাকার মেট্রোপলিটন ম্যাজিস্ট্রেট রাজেশ চৌধুরীর আদালতে মামলা দুইটি দায়ের করা হয়। এক মামলার বাদী কাজী আনিসুর রহমান। অপর মামলাটির বাদী অ্যাডভোকেট মো. সারওয়ার আলম।আদালতের বেঞ্চ সহকারী রিপন মিয়া সাংবাদিকদের এ তথ্য নিশ্চিত করেছেন। এর আগে আজ সকালে দক্ষিণ সিটি করপোরেশনের সাবেক মেয়র সাঈদ খোকনের বিরুদ্ধে মানহানি মামলা করা হবে বলে জানিয়েছেন বর্তমান মেয়র শেখ ফজলে নূর তাপস।ইত্তেফাক/কেকে



197629,213446
একাত্তরের যুদ্ধাপরাধের ক্ষমা আজও চায়নি পাকিস্তান
মতামত
প্রকাশ : ১১ জানুয়ারি ২০২১, ১৪:৪৯
একাত্তরের গণহত্যার জন্য আজও ক্ষমা চায়নি পাকিস্তান। মহান মুক্তিযুদ্ধের সময় পাক-সেনারা বর্বরোচিত আক্রমণ চালিয়ে ৩০ লক্ষ নিরীহ বাঙালিকে হত্যা করলেও সমানে ক্ষমা চাওয়ার বিষয়টি এড়িয়ে যাচ্ছে। অথচ, অতীতের ভুল স্বীকার করে ক্ষমা চেয়েছে বহু দেশ। কিন্তু পাকিস্তান সেই পথে হাঁটতে নারাজ। তাই পাকিস্তানের সঙ্গে বাংলাদেশের দ্বিপাক্ষিক বন্ধুত্বের প্রশ্নটিও এদেশের বহু নাগরিক মেনে নিতে পারেন না। মহান মুক্তিযোদ্ধাদের আত্মত্যাগ ও সংগ্রামের বিনিময়ে পাওয়া মহান স্বাধীনতার ৫০ বছর পূর্তিতেও পাকিস্তান যদি তাদের ভুল স্বীকার করে ক্ষমা না চায়, তবে বন্ধুত্বের প্রশ্নই ওঠেনা। এমনটাই মনে করেন মহান মুক্তিযোদ্ধাদের উত্তরসূরী বাংলাদেশের নবপ্রজন্ম।অতীতের ভুল স্বীকার করে দুনিয়ার বিভিন্ন দেশের রাষ্ট্রনায়কেরা বিভিন্ন সময় যুদ্ধাপরাধের জন্য ক্ষমা চেয়েছেন। এমন নজির বহু রয়েছে। বিশ্বযুদ্ধের সময় পোলান্ড-সহ ইওরোপের বিভিন্ন দেশে হত্যাকাণ্ড চালানোর অপরাধ স্বীকার করে ক্ষমা চেয়েন জার্মান কাষ্ট্রনায়ক ফ্রাঙ্ক-ওয়াল্টার স্টেনিমিয়ার। দক্ষিণ আফ্রিকাও রাষ্ট্র হিসাবে ক্ষমা চেয়েছে নাইজেরিয়ায় অত্যাচারের জন্য। নিউজিল্যান্ড এক সময়ে অত্যাচার চালিয়েছিল মাওরি উপজাতিদের ওপর। সেই অত্যাচারের জন্য রাষ্ট্র হিসাবে ক্ষমাও চেয়েছে তারা।  জাপান ক্ষমা চেয়েছে কোরিয়ার ও মাঞ্চুরিয়ার কাছে। এমনকী, ভারতের জালিয়ানওয়ালাবাগ হত্যাকাণ্ডের জন্য ব্রিটিশরাো ক্ষমা চেয়েছে। জালিয়ানওয়ালাবাগ হত্যাকাণ্ডের শতবর্ষ পূর্তির তিন দিন আগে ব্রিটিশ প্রধানমন্ত্রী থেরেসা মে বলেন, '২০১৯-এর জালিয়ানওয়ালবাগকাণ্ড ব্রিটিশ-ইন্ডিয়ান ইতিহাসের অত্যন্ত নিন্দাজনক অধ্যায়। আমরা সেই ঘটনার জন্য অত্যন্ত অনুতপ্ত।'ঘটনার শতবর্ষ পরে হলেও ব্রিটিশরা বুঝে নিরীহ মানুষদের হত্যা করা কখনওই কোনও সভ্যতার সূচক হতে পারেনা। ব্রিটিশ ফরেন অফিসের মিনিস্টার অফ স্টেট মার্ক ফিল্ড হাউজ অফ কমোনসে জলিয়ানওলাবাগ নিয়ে স্পষ্ট বলেন, 'সেটা ছিল খুবই দুঃখজনক ঘটনা। শুধু হাউজের মধ্যেই দুঃখপ্রকাশ করছিনা। গোটা দুনিয়াকেই বলতে চাই, অত্যন্ত দুঃখজনক ঘটনা ঘটেছিল জালিয়ানওয়ালাবাগে। ব্রিটিশ ইতিহাসে অত্যন্ত নিন্দাজনক ঘটনা।'অথচ, ১৯৭১-এ মহান মুক্তিযুদ্ধকে ধংস করতে পাকিস্তান যে লাগাতর আক্রমণ চালিয়েছিল সটা ছিল জালিয়ানওয়ালাবাগের থেকেও বর্বরোচিত। নৃশংস গণহত্যা চালায় পাক-সেনা। লাগামছাড়া অত্যাচারে ৩০ লাখ বাঙালি প্রাণ হারান। পাকিস্তানি সেনা আর তাদের দেশীয় ইনুচর রাজাকার-আল বদররা বাঙালি জাতিকেই ধংস করার ষরযন্ত্রে সামিল হয়েছিল সেদিন। বাংলার মাটি রক্তাক্ত হয়ে ওঠে তাদের সম্মিলিত অত্যাচারে।  ১৯৭৪ সালে বাংলাদেশ, ভারত ও পাকিস্তান ত্রিপাক্ষিক চুক্তি স্বাক্ষর করে।  ওয়ার এনকোয়ারি কমিশনের রিপোর্ট মেনে যুদ্ধাপরাধের জন্য পাকিস্তানের ক্ষমা চাওয়ার বিষয়টি ছিল বাধ্যতামূলক।  চুক্তিতে স্পষ্ট বলা হয়েছিল, পাকিস্তান সরকার তাদের সেনাবাহিনীর কার্যকলাপের নিন্দা করে গভীর অনুশোচনা প্রকাশ করবে। সেইসঙ্গে পাক-প্রধানমন্ত্রী বাংলাদেশের জনগণের কাছে অতীতের ভুলের জন্য ক্ষমা চাইবেন। কিন্তু আজও সেটা করেনি।  বরং চুক্তির শর্ত মেনে পাকিস্তানি ১৯৫ জন যুদ্ধবন্দীকে তাদের হাতে তুলে দেয় বাংলাদেশ।  এই যুদ্ধ বন্দি ১৯৫ জন বাংলাদেশের মাটিতে নৃশংস হত্যাকান্ড চালায়। তবু ক্ষমা চায়নি অসলামাবাদ। ১৯৭৪ সালে পাক-প্রধানমন্ত্রী জুলফিকর আলি ভুট্টো বাংলাদেশ সফরে এসে উল্টে গণহত্যা ও পাক-সেনার বর্বরতার দায়ও অস্বীকার করেন।  তার ঔধত্য আঘাত করে বাংলাদেশের সাধারণ মানুষকে। ভুট্টোর পরবর্তীতেও পাক-শাসকরা একাত্তরে গণহত্যার জন্য ক্ষমা চাোয়ার প্রয়োজনই মনে করেনি।অথচ, ১৯৭১-এ অপারেশন সার্চ লাইটের নামে অগণিকত নিরীহ মানুষকে সেদিন হত্যা করে পাক-সেনা। ৩০ লাখেরও বেশি মানুষ সেদিন প্রাণ হারান। হিন্দু-মুসলিম মিলিয়ে অন্তত ১ কোটি মানুষ নিজের মাতৃভূমি ছেড়ে ভারতের আশ্রয় নিতে বাধ্য হয়েছিলেন। পাকিস্তানি যুদ্ধাপরাধীরা তাঁদের বাংলাদেশি সহযোগীদের সঙ্গে নিয়ে অন্তত সাড়ে তিন লাখ নারীকে ধর্ষণ করে। মানবাধিকার লঙ্ঘন করে নারীদের পন্য হিসাবে ব্যবহার করে পাক-সেনারা। বহু নারী তাই সমাজ বা পরিবার থেকে বিচ্ছিন্ন হয়ে যান পাক-সেনাদের লালসার কারণে।  পাকিস্তানের প্রয়াত মেজর জেনারেল খাদিম হুসেন রেজা তাঁর 'এ স্ট্রেঞ্জার ইন মাই ওন কান্ট্রি--ইস্ট পাকিস্তান' বইটিতে কিছুটা বিবরণ তুলে ধরেছেন। বইটি ওক্সফোর্ড ইউনিভার্সিটি প্রেস প্রকাশ করেছে।  সেখানে জেনারেল এএকে নিয়াজির বক্তব্য তুলে ধরা হয়েছে। নিয়াজি বলেছিলেন, পূর্ব পাকিস্তানের নারীদের ভাষা-সংস্কৃতির পরিবর্তন না হওয়া পর্যন্ত তিনি তাঁর সেনাদের লিলা করতে দিয়েছিলেন।  এমনই ছিল অত্যাচারের বহর।বাঙালি তরুণীদের সহজলভ্য পণ্য করে তোলা হয়েছিল। এক ছাউনি থেকে অন্য সেনা ছাউনিতে তাঁদের ভোগ্য পণ্য হিসাবে ভেট পাঠানো হতো। তাঁদের গোপন অঙ্গে বন্দুকের ব্রেয়নেট দিয়ে আঘাত করারও বহু উদাহরণ রয়েছে। বহু নারীর শরীর ভোগ করার পর তাঁদের ছাউনির বাইরে গাছে ঝুলিয়ে রাখা হয়েছে। নারীর প্রতি ব্যাভিচার আর আবালবৃদ্ধবনিতার ওপর নৃশংস অত্যাতারের মৃগয়া ভূমি হয়ে ওঠে বাংলাদেশ। অথচ সেই অত্যাচারের জন্য আজও ক্ষমা চায়নি পাকিস্তান।ওয়ার এনকোয়ারি কমিশন বা হামদুর রহমান কমিশন গঠন করেছিল পাকিস্তান। সেই কমিশনও পাকিস্তানি সেনা অত্যাচারের কথা স্বীকার করে। কমিশনের রিপোর্টে স্পষ্ট বলা হয়েছে, সামরিক ও অসামরিক নেতৃত্বের ব্যর্থতাউ পূর্ব পাকিস্তানে পরাজয়ের কারণ। কিন্তু পারভেজ মুশারফের সামরিক সরকার সেই রিপোর্টকে অস্বীকার করে।  কারণ রিপোর্টে পাকিস্তানি সেনার ধর্ষণে, গণহত্যা-সহ সকল অত্যাচারের কথা বলা হয়েছিল। মুশারফ ২০০২ সালে ঢাকা সফরে এসেও 'অনুশোচনা' প্রকাশ করতে অস্বীকার করেন। একাত্তরের ঘটনার জন্য নিজের 'বেদনা'র কথা বলেন তিনি। তাঁর এই ছলনা ধরে ফেলেন আওয়ামি লিগ থেকে শুরু করে বিভিন্ন রাজনৈতিক দলের নেতৃত্ব। সুশীল সমাজ থেকেও দাবি ওঠেন, বেদনা নয়, মুশারফকে ক্ষমা চাইতে হবে। কিন্তু তিনি চাননি।মুশারফ ক্ষমা চাওয়ার বদলে চাইছিলেন, যুদ্ধাপরাধীদের বিচারপর্ব বন্ধ রাখুক বাংলাদেশ। কিন্তু প্রধানমন্ত্রী শেখ হাসিনার নেতৃত্বে বাংলাদেশ যুদ্ধাপরাধীদের বিচার ও শাস্তির ব্যবস্থা করেছে। আর তাই ঢাকায় অবস্থিত পাকিস্তান হাইকমিশন সমানে উত্যক্ত করার চেষ্টা করছে। সবসময়ই লক্ষ্য করা যায় পাকিস্তানি কূটনীতিকদের নেতিবাচক কার্যকলাপ।  তাই মাঝেমধ্যেই পররাষ্ট্রমন্ত্রককে কড়া দাওয়াইও দিতে হচ্ছে।  দেশনেত্রী হাসিনার নেতৃত্বে বাংলাদেশের উন্নয়ন আসলে পাকিস্তানের চক্ষুশূল।  তাই মাঝেমধ্যেই নানা কারণে নব্য রাজাকারদের সাহায্যে বাংলাদেশে বিশৃঙ্খলা চালানোর চেষ্টাকে মদত দেওয়ার কেন্দজ্রভূমি হয়ে উঠছে পাত-দূতাবাস। পাকিস্তান মাঝে মধ্যেই বাংলাদেশের বিভিন্ন ভূমিকা নিয়ে প্রশ্ন তোলে। এমনকী, তাঁদের দুতাবাসের কাজকর্মেো নাকি ঢাকা হস্তক্ষেপ করে। বাংলাদেশের মাটিতে পাক-বিরোধী কাজকর্মকেও নাকি বাংলাদেশ মদত দেয়। বিশেষ করে বিজয় দিবস বা স্বাধীনতা দিবসের অনুষ্ঠানে গোটা বাংলাদেশই পাকিস্তানের বিরুদ্ধে আওয়াজ তোলে। এটাই তো স্বাভাবিক।মানব সভ্যতা্র ইতিহাসে একাত্তরের মতো বর্বরতার উদাহরণ খুব কম আছে। হিটলারের ন্যাতজি বাহিনীকেও হার মানিয়েছিল পাক-সেনা।  কিন্তু জার্মানি বিশ্বযুদ্ধের জন্য ক্ষমা চেয়েছে। পাকিস্তান আজও সেই সৌজন্য দেখায়নি। বরং বাংলাদেশের প্রধানমন্ত্রী শেখ হাসিনা জাতিসংঘের মিলিনিয়াম শীর্ষ সম্মেলনে সামরিক শাসকদের বিরুদ্ধে কথা বলায় নির্ধারিত বৈঠক বাতিল করেছিলেন জেনারেল মুশারফ। ক্ষমা তো চায়নি আজও। বরং মুশারফের দেখানো পথেই হেংটে চলেছেন সেনা বাহিনীর হাতের পুতুল ইমরান খানও। ক্ষমা চাওয়ার বিষয়টি এড়িয়ে গিয়ে দ্বিপাক্ষিক সম্পর্কের উন্নয়নে পাকিস্তানের আন্তরিকতা নিয়ে তাই প্রশ্ন ওঠাই স্বাভাবিক।ইত্তেফাক/এসআর 



197630,213447
নড়াইলে স্ত্রী হত্যার দায়ে স্বামীর মৃত্যুদণ্ড
সারাদেশ
প্রকাশ : ১১ জানুয়ারি ২০২১, ১৫:১৭
নড়াইলে স্ত্রী হত্যার দায়ে মো. এনায়েত মোল্যা (৩৫) নামে এক ব্যক্তিকে মৃত্যুদণ্ড ও এক লক্ষ টাকা জরিমানার আদেশ দিয়েছেন আদালত। সোমবার সকালে নারী ও শিশু নির্যাতন দমন ট্রাইব্যুনালের বিচারক, জেলা ও দায়রা জজ মুন্সি মশিয়ার রহমান এ আদেশ দেন। মৃত্যুদণ্ডপ্রাপ্ত এনায়েত মোল্যা জেলার লোহাগড়া উপজেলার কাশিপুর ইউনিয়নের মাকড়াইল গ্রামের ইন্তাজ মোল্যার ছেলে। মামলার বিবরণে জানা যায়, ২০১৬ সালে নড়াইলের লোহাগড়া উপজেলার মাকড়াইল গ্রামের এনায়েত মোল্যার সাথে সদর উপজেলার শাহাবাদ ইউনিয়নের চাঁদপুর গ্রামের মৃত জব্বার মোল্যার মেয়ে নারগিস বেগমের বিয়ে হয়। বিয়ের পর শ্বশুর বাড়িতে থাকা অবস্থায় যৌতুকের দাবিতে জমি বিক্রয় করে দেওয়ার জন্য বিভিন্ন সময়ে নারগিস বেগমের ওপর নির্যাতন করত স্বামী এনায়েত। এরই ধারাবাহিকতায় ২০১৮ সালের ২১ নভেম্বর রাত সাড়ে ১১ টা থেকে ২২ নভেম্বর ভোর রাত ৫ টার মধ্যে যেকোনো সময়ে নারগিস বেগমকে লাঠি দিয়ে মাথায় আঘাত করে হত্যা করে বাড়ির পাশের আম গাছে শাড়ি গলায় পেঁচিয়ে ঝুলিয়ে রাখে এবং নারগিস আত্মহত্যা করেছে বলে তার স্বামী প্রচার করে। নিহতের পরিবারের সদস্যরা ২২ নভেম্বর সকালে বাড়ির পাশে আমগাছে তার লাশ দেখতে পেয়ে সদর থানায় খবর দেয়। পরে ময়নাতদন্তে নারগিসকে হত্যা করেছে মর্মে রিপোর্ট আসলে তার স্বামী এনায়েত মোল্যাকে আসামি করে নারগিসের বোন পারভীন খাতুন বাদী হয়ে নড়াইল সদর থানায় মামলা দায়ের করেন। মামলার তদন্তকারী কর্মকর্তাসহ ১০ জনের সাক্ষ্য-প্রমাণ শেষে স্ত্রী নারগিস বেগমকে যৌতুকের দাবিতে হত্যার ঘটনা সন্দেহাতীতভাবে প্রমাণিত হওয়ায় এনায়েত মোল্যাকে মৃত্যুদণ্ড ও এক লক্ষ টাকা জরিমানার আদেশ দেন আদালত।রায়ের সময় আসামি এনায়েত মোল্য আদালতে উপস্থিত ছিল।ইত্তেফাক/এএএম



197631,213448
পাকিস্তানে অশান্তি ছড়াতে জঙ্গিদের মদদ দিচ্ছে ভারত: ইমরান খান 
বিশ্ব সংবাদ
প্রকাশ : ১১ জানুয়ারি ২০২১, ১৫:১৮
ফের ভারতকে এক হাত নিলেন পাকিস্তানের প্রধানমন্ত্রী ইমরান খান। ইমরান খানের অভিযোগ, পাকিস্তানে অশান্তি ছড়ানোর জন্য ভারত আইএসআইএস জঙ্গিদের মদদ দিচ্ছে।   রবিবার পাকিস্তানের রাজধানী ইসলামাবাদে আয়োজিত একটি অনুষ্ঠানে সাংবাদিকদের মুখোমুখি হন ইমরান খান। সেখানে বেলুচিস্তানের মাচ এলাকায় খুন হওয়া ১১ জন খনি শ্রমিকের বিষয়টি উত্থাপন করেন কয়েকজন সাংবাদিক। এরই প্রেক্ষিতে ইমরান খানের অভিযোগ, ওইসব শ্রমিককে হত্যার পিছনে ভারতের হাত রয়েছে।   ইমরান খানের ভাষ্যমতে, ওই হামলার দায় স্বীকার করেছে আইএস... আমাদের এবং গোয়েন্দাদের ধারণা আইএসকে মদত দিচ্ছে  ভারত। তাদের মাধ্যমে পাকিস্তানে অশান্তি ছড়াচ্ছে ভারত সরকার।  ইমরান খান এনিয়ে আরও বলেন, মোদি সরকারের রাষ্ট্রীয় লক্ষ্য ছিল পাকিস্তানকে অশান্ত করা।  এদিন পাক এই প্রধানমন্ত্রী বলেন, গত বছরের মার্চে তার সরকার গোয়েন্দা এক বিবৃতিতে দেয় তাতে বলা হয় ভারত পাকিস্তানে সাম্প্রদায়িকতা বাড়ানোর চেষ্টা করছে।  বর্তমানে ভারত ও পাকিস্তানের সম্পর্ক চরম তলানিতে ঠেকেছে। সূত্র: ডন ইত্তেফাক/এসআর   



197632,213449
জাম্বিয়ার স্বাস্থ্যমন্ত্রীকে বরখাস্ত
বিশ্ব সংবাদ
প্রকাশ : ১১ জানুয়ারি ২০২১, ১৫:৩৫
জাম্বিয়ার প্রেসিডেন্ট রবিবার দেশটির স্বাস্থ্যমন্ত্রীকে বরখাস্তের ঘোষণা দিয়েছেন। তবে ঠিক কী কারণে স্বাস্থ্যমন্ত্রীকে বরখাস্ত করা হয়েছে সে সম্পর্কে কিছু জানানো হয়নি। দেশটির এই স্বাস্থ্যমন্ত্রীকে গত বছর দুর্নীতির অভিযোগে গ্রেফতার হলেও তিনি বিভিন্ন অভিযোগ থেকে রেহাই পান। অবৈধভাবে সম্পদ অর্জনের অভিযোগে গত জুনে ৪৮ বছর বয়সী চিতালু চিলুফিয়াকে গ্রেফতার করা হয়েছিল।তার বিরুদ্ধে দায়ের করা অভিযোগ প্রমাণে প্রয়োজনীয় তথ্য দেখাতে না পারায় জিম্বাবুয়ের একটি আদালত তাকে অভিযোগ থেকে মুক্তি দেন এবং তিনি ফের তার দায়িত্ব পালন শুরু করেন। কিন্তু প্রেসিডেন্ট ইদগার লুঙ্গু অপ্রত্যাশিতভাবে রবিবার এ মন্ত্রীকে বরখাস্ত করলেন।  দেশটির বিভিন্ন সংবাদমাধ্যমের খবরে বলা হয়, এ স্বাস্থ্যমন্ত্রীর বিরুদ্ধে রবার গ্লাভস, কনডম ও মেডিকেল কিট ক্রয়ে সরকারি অর্থ অপব্যবহারের বিভিন্ন অভিযোগ রয়েছে।ইত্তেফাক/এসআর 



197633,213450
নিউজিল্যান্ড সফর থাকায় পিএসএলে দল পেলেন না মুস্তাফিজরা
খেলা
প্রকাশ : ১১ জানুয়ারি ২০২১, ১৫:৪২
পাকিস্তান সুপার লিগের (পিএসএল) ষষ্ঠ আসরে ড্রাফটে বাংলাদেশি ২০ ক্রিকেটারের নাম থাকলেও দল পাননি কোনো ক্রিকেটার। প্লাটিনাম, ডায়মন্ড, গোল্ড ও সিলভার- এ চার ক্যাটাগরিতেই বাংলাদেশের ক্রিকেটার ছিল। কিন্তু কারো প্রতি আগ্রহ দেখায়নি কোনো ফ্র্যাঞ্চাইজি।করোনা পরবর্তী ধীরে ধীরে মাঠে ফিরতে শুরু করেছে বিশ্বের সব ক্রীড়া আসর। এরই মধ্যে ঘরোয়া আসর শুরু করেছে বাংলাদেশও। আর সব কিছু ঠিকঠাক থাকলে আগামী ২০ জানুয়ারি ওয়েস্ট ইন্ডিজের বিপক্ষে খেলার মধ্য দিয়ে আন্তর্জাতিক ক্রিকেটে পা রাখবে বাংলাদেশ। এর পরপরই ২২ ফেব্রুয়ারি নিউজিল্যান্ড সফরের উদ্দেশ্যে উড়াল দিবে টাইগাররা। এমন পরিস্থিতিতে পিএসএলের ড্রাফটে এক ঝাঁক বাংলাদেশি ক্রিকেটারের নাম থাকলেও কাউকেই দলে টানেননি কোনো ফ্র্যাঞ্চাইজি। যদিও গত আসরে লাহোর কালান্দার্সের হয়ে খেলেছিলেন তামিম ইকবাল। তবে এ আসরে প্লেয়ার্স ড্রাফটে ছিলেন না তিনি। তবে প্লেয়ার্স ড্রাফটে থাকা মুস্তাফিজুর রহমান আর মাহমুদউল্লাহ রিয়াদের ছিল পিএসএল খেলার অভিজ্ঞতা।  পিএসএলের ষষ্ঠ আসর শুরু হবে আগামী ২০ ফেব্রুয়ারি। আসরের উদ্বোধনী ম্যাচে কোয়েট্টা গ্ল্যাডিয়েটর্সের মুখোমুখি হবে ডিফেন্ডিং চ্যাম্পিয়ন করাচি কিংস। এই ম্যাচের ভেন্যু করাচির ন্যাশনাল স্টেডিয়াম। ২২ মার্চ গাদ্দাফি স্টেডিয়ামে ফাইনাল অনুষ্ঠিত হবে।করোনার কথা মাথায় রেখে বাড়ানো হয়নি ভেন্যু, ম্যাচগুলো আয়োজন করা হবে দুই ভেন্যু করাচি ও লাহোরে। করোনা পরিস্থিতি বিচার করে সরকারি নির্দেশনা অনুযায়ী গ্যালারিতে দর্শকদের প্রবেশাধিকার দেওয়ার ব্যাপারে সিদ্ধান্ত নেওয়া হবে।পিএসএলের ষষ্ঠ আসরের প্লেয়ার্স ড্রাফটের জন্য সবচেয়ে বেশি মূল্যের প্লাটিনাম ক্যাটাগরির ২৫ বিদেশি খেলোয়াড়ের তালিকা প্রকাশ করে পিসিবি। সেই তালিকায় ছিলেন বাংলাদেশের মুস্তাফিজুর রহমান।এছাড়া মাহমুদউল্লাহ রিয়াদ ডায়মন্ড ক্যাটাগরিতে; আবুল হাসান, আফিফ হোসেন ধ্রুব, আল আমিন হোসেন, অলক কাপালি, জুবায়ের হোসেন লিখন, মেহেদী হাসান মিরাজ, মোহাম্মদ সাইফউদ্দিন, মোসাদ্দেক হোসেন সৈকত, নাসির হোসেন, সানজামুল ইসলাম ও তাসকিন আহমেদ গোল্ড ক্যাটাগরিতে এবং আবু সায়েম চৌধুরী, এনামুল হক বিজয়, মেহেদী হাসান, মেহেদী হাসান রানা, মনির হোসেন, নাসুম আহমেদ ও রাফসান আল মাহমুদ সিলভার ক্যাটাগরিতে ড্রাফটে স্থান পেয়েছিলেন।ইত্তেফাক/এসআই



197634,213451
বঙ্গবন্ধু ফিরে না আসলে দেশের সার্বভৌমত্ব হুমকির মুখে পড়তো: আমু
রাজনীতি
প্রকাশ : ১১ জানুয়ারি ২০২১, ১৫:৪২
আওয়ামী লীগের উপদেষ্টা পরিষদ সদস্য, কেন্দ্রীয় ১৪ দলের সমন্বয়ক ও মুখপাত্র আমির হোসেন আমু বলেছেন, জাতির পিতা বঙ্গবন্ধু শেখ মুজিবুর রহমানের স্বদেশ প্রত্যাবর্তনের মধ্যদিয়ে দেশের স্বাধীনতা ও সার্বভৌমত্ব স্থিতিশীলতা লাভ করে। সোমবার সকালে জাতির পিতা বঙ্গবন্ধু শেখ মুজিবুর রহমানের ঐতিহাসিক স্বদেশ প্রত্যাবর্তন দিবস উপলক্ষে কেন্দ্রীয় ১৪ দলের ভার্চুয়াল আলোচনা সভায় সভাপতির বক্তব্যে তিনি এ কথা বলেন। আমির হোসেন আমু বলেন, বঙ্গবন্ধু ফিরে না আসলে দেশের স্বাধীনতা ও  সার্বভৈৗমত্ব হুমকির মুখে পড়তো।  স্বাধীনতার পর মুক্তিযোদ্ধাদের হাতে থাকা অস্ত্র সমর্পণ, মিত্র বাহিনীর সদস্যদের ভারতে ফেরত পাঠানো অসম্ভব হয়ে পড়তো। বঙ্গবন্ধু দেশে ফিরে আসার কারণেই স্বাধীন রাষ্ট্র হিসেবে বিভিন্ন দেশ ও আন্তর্জাতিক সংস্থার স্বীকৃতি আদায় দ্রুত সম্ভব হয়েছে।সমসাময়িক রাজনৈতিক প্রসঙ্গে আমির হোসেন আমু বলেন, বঙ্গবন্ধুর স্বপ্ন বাস্তবায়নে তার কন্যা শেখ হাসিনার সাহসী নেতৃত্বে দেশ অগ্রযাত্রার মহাসড়কে, তখন আন্দোলন সংগ্রামে ব্যর্থ হয়ে স্বাধীনতাবিরোধী অপশক্তি দেশবিরোধী ষড়যন্ত্রে  মেতেছে।
আওয়ামী লীগের উপদেষ্টা পরিষদ সদস্য তোফায়েল আহমেদ বলেন, বঙ্গবন্ধুবিহীন বাংলাদেশের স্বাধীনতা ছিলো অপূর্ণ। তাঁর ফিরে আসার মধ্য দিয়ে বাঙালির আশা-আকাঙ্ক্ষা পরিপূর্ণতা পায়। জাতির পিতার অসমাপ্ত কাজ এগিয়ে নিচ্ছেন তাঁর সুযোগ্য কন্যা প্রধানমন্ত্রী শেখ হাসিনা।আরো পড়ুন : বাংলাদেশের ওয়ার্কার্স পার্টির সভাপতি রাশেদ খান মেনন বলেন, বাংলাদেশের স্বাধীনতা ও  সার্বভৌমত্বকে সুসংহত করতে বঙ্গবন্ধুর স্বদেশ প্রত্যাবর্তন অতীব জরুরি ছিলো। জাতীয় সমাজতান্ত্রিক দল জাসদের সভাপতি হাসানুল হক ইনু বলেন, স্বাধীন বাংলাদেশের শক্তিশালী রাষ্ট্রের বুনিয়াদ তৈরি করে গেছেন বঙ্গবন্ধু্। তিনি বেঁচে থাকলে বাংলাদেশে আর সাম্প্রদায়িক শক্তির উত্থান ঘটতো না।  আওয়ামী লীগের মুক্তিযুদ্ধ বিষয়ক সম্পাদক মৃনাল কান্তি দাসের সঞ্চালনায় আলোচনা সভায় আরো বক্তব্য রাখেন জাতীয় পার্টি-জেপির সাধারণ সম্পাদক শেখ শহীদুল ইসলাম, বাংলাদেশের সাম্যবাদী দলের সাধারণ সম্পাদক দিলীপ বড়ুয়া ,  বাংলাদেশ তরিকত ফেডারেশনের চেয়ারম্যান নজিবুল বশর মাইজভাণ্ডারীসহ কেন্দ্রীয় ১৪ দলের নেতারা।ইত্তেফাক/ইউবি



197635,213452
মুখে দুর্গন্ধের সমাধান ঘরেই
লাইফস্টাইল
প্রকাশ : ১১ জানুয়ারি ২০২১, ১৫:৪৭
অনেকেই মুখে দুর্গন্ধজনিত সমস্যায় ভুগে থাকেন। সে সমস্যা সমাধানে নানা পন্থাও অনুসরণ করে থাকেন। যেমন অনেকে মাউথ ফ্রেশনার স্প্রে ব্যবহার করেন, অনেকে স্বাদযুক্ত চুইংগাম খেয়ে থাকেন, আবার অনেকের কিডনিতে সমস্যা থাকলেও মুখে দুর্গন্ধের আবির্ভাব ঘটে।ডেন্টিস্টকে দেখিয়েও অনেক সময় মনের মতো ফলাফল পাওয়া যায়না। অবশ্য এর জন্য নিজের যত্নের মাঝেই থেকে যায় কমতি। শারীরে কোন কঠিন রোগ, যেমন কিডনিজনিত রোগ না থাকলে মুখ থেকে দুর্গন্ধকে সরানো খুব একটা কঠিন কাজ নয়। তবে ডেন্টিস্টের পরামর্শের বিকল্প নেই।কিন্তু তেমন কোন কঠিন সমস্যা না থাকলেও যদি মুখের দুর্গন্ধ যেতে না চায়, সেক্ষেত্রে ঘরে বসেও তার প্রতিকার করা সম্ভব। মুখের দুর্গন্ধের জন্য আমাদের রাতের খাবার অনেকাংশেই দায়ী। তাই রাতে খাওয়া করার পরে ব্রাশের কোন বিকল্প নেই। কিন্তু ব্রাশ করার পরেও দাঁতের মাঝে খাবারের অবশিষ্ট অংশ থেকেই যায় এবং মুখে গন্ধের সৃষ্টি করে।লবঙ্গ মুখের দুর্গন্ধ মেটাতে সক্ষম। প্রতিদিন মুখে ২ থেকে ৩ টি করে লবঙ্গ রেখে দিতে হবে। এতে করে ধীরে ধীরে মুখের পচা গন্ধ কমে যেতে থাকবে; নিয়মিত লবঙ্গ মুখে রাখলে এক সময় একদমই মুখের দুর্গন্ধ চলে যাবে।এছাড়াও আরও নানা উপায় রয়েছে ঘরোয়াভাবে মুখের দুর্গন্ধ থেকে পরিত্রাণের। যেমন,- প্রতিদিন লবণ পানি দিয়ে মুখ গড়গড়া করলে। এক চিমটি লবণ এক গ্লাস কুসুম গরম পানিতে দিতে হবে।
- ভিনেগার মিশ্রিত পানি দিয়ে মুখ গড়গড়া করলে। এক গ্লাস নরমাল ঠাণ্ডা পানিতে অর্ধেক চা চামচ পরিমাণ ভিনেগার বা সিরকা দিতে হবে; ভুলেও গরম পানি দেওয়া যাবেনা।
- প্রতিদিন গ্রিনটি পান করলে। গ্রিনটির সাথে মধু মিশিয়ে নিলে আরও ভালো ফলাফল পাওয়া যায়।
- প্রচুর পরিমাণে টাটকা শাকসবজি খেতে হবে।
- প্রতিদিন ভিটামিন-সি পাওয়া যায় এমন ফল খেতে হবে।তবে অবশ্যই মাথায় রাখতে হবে, এসব উপায় কাজ করলেও প্রতিদিন দাঁত ব্রাশের বিকল্প নেই। দাঁত অবশ্যই নিয়মমতো ভালো করে ব্রাশ করতে হবে ও পর্যাপ্ত পানি দিয়ে মুখ কুলি করতে হবে। যেকোনো কিছু খেলেই ভালো হয় কুলি করে মুখ পরিষ্কার করে নেওয়াটা।ইত্তেফক/এএএম
 



197636,213453
করোনা ভাইরাসে আরো ২২ জনের মৃত্যু, শনাক্ত ৮৪৯ 
জাতীয়
প্রকাশ : ১১ জানুয়ারি ২০২১, ১৬:০৬
গত ২৪ ঘণ্টায় সারাদেশে করোনা ভাইরাসে আক্রান্ত হয়ে আরো ২২ জনের মৃত্যু হয়েছে। এ দেশে মোট মৃতের সংখ্যা দাঁড়ালো ৭ হাজার ৮০৩ জন। নতুন করে ৮৪৯ জন শনাক্তসহ দেশে মোট শনাক্তের সংখ্যা দাঁড়িয়েছে ৫ লাখ ২৩ হাজার ৩০২ জন।সোমবার বার দুপুরে করোনা ভাইরাসের বিষয়ে স্বাস্থ্য অধিদফতরের প্রেস বিজ্ঞপ্তিতে এ তথ্য জানানো হয়। প্রেস বিজ্ঞপ্তিতে জানানো হয়, এ সময়ের মধ্যে সুস্থ হয়েছেন ৯১৭ জন। এ নিয়ে মোট সুস্থ হয়েছেন ৪ লাখ ৬৭ হাজার ৭১৮ জন। বিজ্ঞপ্তিতে বলা হয়, গত ২৪ ঘণ্টায় দেশে ৮৪৯ জনের দেহে করোনা ভাইরাস শনাক্ত হয়েছে। করোনা আক্রান্তদের মধ্যে ২২ জনের মৃত্যু হয়েছে। এছাড়া গত ২৪ ঘণ্টায় ৯১৭ জন সুস্থ হয়েছেন।আরো পড়ুন : বাংলাদেশে গত ৮ মার্চ প্রথম করোনা ভাইরাসের রোগী শনাক্ত হলেও প্রথম মৃত্যুর খবর আসে ১৮ মার্চ। দিন দিন করোনা রোগী শনাক্ত ও মৃতের সংখ্যা বাড়ায় নড়েচড়ে বসে সরকার। ভাইরাসটি যেন ছড়িয়ে পড়তে না পারে সেজন্য শিক্ষা প্রতিষ্ঠানসহ সব সরকারি-বেসরকারি অফিস বন্ধ ঘোষণা করা হয়। করোনার বর্তমান পরিস্থিতির মধ্যেই ৩১ মে থেকে দেশের সরকারি-বেসরকারি অফিস খুলে দেয়া হয়েছে। তবে শিক্ষাপ্রতিষ্ঠান ১৬ জানুয়ারি পর্যন্ত বন্ধ ঘোষণা করা হয়েছে।ইত্তেফাক/ইউবি



197638,213455
‘সন্তানের দায়িত্ব নিতে না পারলে জন্ম দিয়েছেন কেন’
জাতীয়
প্রকাশ : ১১ জানুয়ারি ২০২১, ১৬:১৯
পুলিশের মহাপরিদর্শক (আইজিপি) ড. বেনজীর আহমেদ বলেছেন, ‘বর্তমান সময়ে কিশোর গ্যাং বাংলাদেশে একটি বড় সমস্যা। আর এই সব সন্তানের দায়িত্ব পরিবারকেই নিতে হবে। এটা আপনাদের দায়িত্ব। না নিতে পারলে সন্তান জন্ম দিয়েছেন কেন? সোমবার (১১ জানুয়ারি) দুপুরে রাজধানীর কুর্মিটোলায় র‌্যাব সদর দফতরে ‘র‌্যাব সেবা সপ্তাহ’ উপলক্ষে আয়োজিত দরিদ্র মেধাবী ও প্রতিবন্ধী শিক্ষার্থীদের মধ্যে শিক্ষা সহায়তা দেওয়া অনুষ্ঠানে আইজিপি এসব কথা বলেন।কলাবাগানের ও লেভেলের ছাত্রীর মৃত্যুর ঘটনাটি উল্লেখ করে আইজিপি বলেন, ‘সেখানে ধর্ষণ হয়েছে, হত্যা করা হয়েছে। এটি একটি পূর্ণাঙ্গ ক্রাইম (অপরাধ)। এ কিশোর গ্যাংকে মোকাবেলা করতে হবে। সমাজকে এগিয়ে আসতে হবে। কারণ এ কিশোর-কিশোরীরাই কিন্তু আগামী দিনের বাংলাদেশ। বেনজির আহমেদের মতে, ‘আদালতের নির্দেশনা মোতাবেক শিশুদের হেফাজতে নিতে হলে নানা ধরনের নিয়ম রয়েছে। তাদের বিচার শিশু আদালতে করতে হবে। আমাদের দেশে কয়টি শিশু আদালত রয়েছে? শিশুদের ধরে আনলে রাখতে হবে সংশোধনাগারে। কিন্তু সংশোধনাগার কয়টি আছে? তবে কী আমরা কিশোর গ্যাং ও শিশু অপরাধীদের গ্রেফতার করবো না? শিশু আদালত নেই, তাতে কী বিচার হবে না? হবে, সবকিছুই করতে হবে। তবে শিশুদের সচেতনতার জন্য পরিবারকে দায়িত্ব নিতে হবে। এটি বাবা-মার সামাজিক, নৈতিক ও ধর্মীয় দায়িত্বও বটে।আইজিপি বলেন, আইন অনুযায়ী ১৮ বছরের নিচের বয়সী সবাই শিশু। মানবাধিকার ও এনজিওকর্মীরা হইচই করে অনেক আইন পরিবর্তন- সংশোধন করেছেন। আমাদের আধুনিকায়ন দরকার আইজিপি হিসেবে আমি দ্বিমত পোষণ করি না। তবে অত্যাধুনিক আইন করতে গিয়ে আমরা দেশের মধ্যে কোনো সমস্যা তৈরি করতেছি কিনা সেদিকেও খেয়াল রাখতে হবে।র‌্যাব সেবা সপ্তাহ উপলক্ষে আয়োজিত অনুষ্ঠানে আরও উপস্থিত ছিলেন র‌্যাবের মহাপরিচালক (ডিজি) চৌধুরী আবদুল্লাহ আল মামুনসহ অন্য সদস্যরা।  ইত্তেফাক/এসআই



197639,213456
বঙ্গবন্ধুর স্বদেশ প্রত্যাবর্তনে স্বাধীনতা পূর্ণতা পেয়েছিলো: পানিসম্পদ উপমন্ত্রী
রাজনীতি
প্রকাশ : ১১ জানুয়ারি ২০২১, ১৬:২৪
পানি সম্পদ উপমন্ত্রী ও আওয়ামী লীগের সাবেক সাংগঠনিক সম্পাদক এ কে এম এনামুল হক শামীম বলেছেন, জাতির পিতা বঙ্গবন্ধু শেখ মুজিবুর রহমানের স্বদেশ প্রত্যাবর্তনে বাংলাদেশের স্বাধীনতা পূর্ণতা পায়। একটি স্বাধীন দেশের রাষ্ট্রনায়কের প্রত্যাবর্তনে এ দেশের লাখো-কোটি মানুষ আনন্দে উদ্বেলিত হয়।  জাতির পিতা বঙ্গবন্ধু শেখ মুজিবুর রহমান যখন পাকিস্তানের কারাগার থেকে যুক্তরাজ্যে যান, তখন সেখানে তাঁকে রাষ্ট্রনায়ক এবং বাঙালি জাতির পিতা হিসেবে অভ্যর্থনা জানানো হয়।ভারতে পৌঁছালেও একইভাবে তাঁকে অভ্যর্থনা জানানো হয়। বঙ্গবন্ধু বাংলাদেশে যখন প্রত্যাবর্তন করেন, তখন সারাদেশের মানুষ ঢাকায় এসে বাঁধভাঙা উচ্ছ্বাস প্রকাশ করেন এবং তাঁকে অভ্যর্থনা জানান।সোমবার (১১ জানুয়ারি) সকালে জাতীয় প্রেসক্লাবে স্বাধীনতা শিক্ষক পরিষদ আয়োজিত বঙ্গবন্ধুর স্বদেশ প্রত্যাবর্তন দিবসের আলোচনা সভায় প্রধান অতিথির বক্তব্যে তিনি এসব কথা বলেন।স্বাধীনতা শিক্ষক পরিষদের সাধারণ সম্পাদক অধ্যক্ষ শাহজাহান আলম সাজুর সভাপতিত্বে অনুষ্ঠানে বক্তব্য রাখেন, শিক্ষক নেতা অধ্যক্ষ এস.এম একরামুল হক, মেহেরুন নেছা, অধ্যক্ষ মনতাজ উদ্দিন, অধ্যক্ষ সাইদুর রহমান প্রমুখ।আরও পড়ুনঃ বঙ্গবন্ধু ফিরে না আসলে দেশের সার্বভৌমত্ব হুমকির মুখে পড়তো: আমুতিনি আরও বলেন, মাত্র সাড়ে তিন বছরের শাসনামলে একটি জাতিকে লক্ষ্যে পৌঁছানোর জন্য যে যে ‘গ্রাউন্ড ওয়ার্ক’ করার দরকার, বঙ্গবন্ধু সেটাই করেছিলেন। তিনি ছিলেন একজন দূরদর্শী রাষ্ট্রনায়ক। বঙ্গবন্ধু ও বাংলাদেশ এক এবং অভিন্ন। বঙ্গবন্ধু মানেই বাংলাদেশ।এনামুল হক শামীম আরও বলেন, শিক্ষাক্ষেত্রে বঙ্গবন্ধু কন্যা শেখ হাসিনার অবদান অবিস্মরণীয়। এখন বছরের প্রথমদিন শিক্ষার্থীরা নতুন পায়। এ সরকারের আমলে দেশে নতুন নতুন শিক্ষাপ্রতিষ্ঠান হয়েছে। দেশের বহু শিক্ষাপ্রতিষ্ঠান এমপিও ভুক্ত হয়েছে।  জননেত্রী শেখ হাসিনা শিক্ষা ব্যবস্থাকে বিশ্বমানের করতে নিরলসভাবে কাজ চলছেন। তিনি শিক্ষকদের সম্মানিত ও মর্যাদাও বৃদ্ধি করেছেন।  শিক্ষাবান্ধব প্রধানমন্ত্রী হিসেবে জননেত্রী শেখ হাসিনা বিশ্বসেরা। তাই এদেশের জনগণ বারবার জননেত্রী হাসিনাকে ক্ষমতায় আনে।ইত্তেফাক/এমএএম



197640,213457
২৫ জানুয়ারির মধ্যেই দেশে আসবে সেরামের ভ্যাকসিন
অন্যান্য
প্রকাশ : ১১ জানুয়ারি ২০২১, ১৬:২৬
আগামী ২১ থেকে ২৫ জানুয়ারির মধ্যে দেশে অক্সফোর্ড-অ্যাস্ট্রাজেনেকার ভ্যাকসিন ভারতের সিরাম ইনস্টিটিউট থেকে আসবে বলে জানিয়েছেন স্বাস্থ্য অধিদপ্তরের মহাপরিচালক অধ্যাপক ডা. আবুল বাসার মোহাম্মদ (এবিএম) খুরশীদ আলম।আজ সোমবার ( ১১ জানুয়ারি) রাজধানীর মহাখালীতে স্বাস্থ্য অধিদপ্তরে আয়োজিত এক সংবাদ সম্মেলনে এসব কথা বলেন তিনি।স্বাস্থ্য অধিদপ্তরের মহাপরিচালক বলেন, দেড় কোটি মানুষের জন্য আমরা তিন কোটি ডোজ ভ্যাকসিন পাব। ছয় মাসে পর্যায়ক্রমে সব ভ্যাকসিন দেশে আসবে। প্রথম দফায় ভারত থেকে ৫০ লাখ ডোজ করোনার ভ্যাকসিন আসবে। এই ভ্যাকসিন দেওয়ার পরে আমরা দ্বিতীয় ডোজের জন্য আট সপ্তাহ সময় পাব। তখন আমাদের পরবর্তী চালান চলে আসবে। সে সময় আমরা বেশি সংখ্যক লোককে ভ্যাকসিন দিতে পারব।ডা. এবিএম খুরশীদ আলমের মতে, ভ্যাকসিনের নিরাপত্তার ব্যাপারে আইনশৃঙ্খলা বাহিনী পুরোদমে কাজ করবে। তারা ঢাকার বাইরে দেশের যেকোনো অঞ্চলে ভ্যাকসিন পৌঁছে দেওয়ার কাজ করবে।  এর আগে স্বাস্থ্যমন্ত্রী জানিয়েছিলেন, অক্সফোর্ড-অ্যাস্ট্রেজেনেকার ৩ কোটি ডোজ করোনা ভ্যাকসিন দেশে আনা হবে। একজন মানুষের দুই ডোজ করে ভ্যাকসিনের প্রয়োজন হবে। একটি ডোজের ২৮ দিন পর আরেকটি ডোজ দিতে হবে। সরকার এই টিকা কিনবে।স্লাপাইয়ারের কাছ থেকে আনার খরচসহ প্রতি ডোজের দাম পড়বে ৫ ডলার। নিয়মানুযায়ী অক্সফোর্ড-অ্যাস্ট্রেজেনেকা, আমেরিকা, ইংল্যান্ডসহ সাতটি দেশ অনুমোদন দিলে সেটি যেকোনো দেশ ব্যবহার করতে পারবে। ইতিমধ্যে ইংল্যান্ড এই টিকার অনুমোদন দিয়েছে।স্বাস্থ্যমন্ত্রী জানিয়েছিলেন, প্রধানমন্ত্রী শেখ হাসিনা আরো কয়েকটি করোনার ভ্যাকসিন উৎপানকারী প্রতিষ্ঠানের সঙ্গে যোগাযোগ রেখেছেন। যাতে দ্রুত চাহিদা মেটানো যায়।ইত্তেফাক/এসআই 



197641,213458
এ বছর শিক্ষার্থীদের ক্ষতি পুষিয়ে দেওয়ার চেষ্টা করবো: শিক্ষামন্ত্রী
শিক্ষা
প্রকাশ : ১১ জানুয়ারি ২০২১, ১৬:৪০
শিক্ষামন্ত্রী ডা. দীপু মনি বলেছেন,  করোনা ভাইরাসের কারণে গত শিক্ষাবর্ষে শিক্ষার্থীদের পড়ালেখায় অনেক ক্ষতি হয়েছে। চলছি শিক্ষাবর্ষে আমাদের চেষ্টা থাকবে শিক্ষার্থীদের ক্ষতি পুষিয়ে দেওয়ার।শিক্ষামন্ত্রী ডা. দীপু মনি বলেছেন,  করোনা ভাইরাসের কারণে গত শিক্ষাবর্ষে শিক্ষার্থীদের পড়ালেখায় অনেক ক্ষতি হয়েছে। চলছি শিক্ষাবর্ষে আমাদের চেষ্টা থাকবে শিক্ষার্থীদের ক্ষতি পুষিয়ে দেওয়ার।সোমবার বিকেল চারটার দিকে রাজধানীর আন্তর্জাতিক মাতৃভাষা ইনস্টিটিউট মিলনায়তনে কেন্দ্রীয়ভাবে এ লটারির উদ্বোধনকালে তিনি এ কথা বলেন। এ সময় শিক্ষা মন্ত্রণালয়ের ঊর্ধ্বতন কর্মকর্তারা উপস্থিতি ছিলেন।সোমবার বিকেল চারটার দিকে রাজধানীর আন্তর্জাতিক মাতৃভাষা ইনস্টিটিউট মিলনায়তনে কেন্দ্রীয়ভাবে এ লটারির উদ্বোধনকালে তিনি এ কথা বলেন। এ সময় শিক্ষা মন্ত্রণালয়ের ঊর্ধ্বতন কর্মকর্তারা উপস্থিতি ছিলেন।শিক্ষামন্ত্রী বলেন, ক্ষতি কাটিয়ে উঠতে প্রয়োজন হলে অতিরিক্ত ক্লাসের ব্যবস্থা করা হবে। এ ছাড়া অন্য ছুটিগুলোও কিছুটা কমিয়ে এনে পাঠদানের উদ্যোগ নেওয়া হবে। শিক্ষার্থীরা যেন বড় কোনো ঝামেলায় না পড়ে, এ বিষয়টিকে সামনে রেখে যেসব উদ্যোগ নেওয়া দরকার তার সবই নেওয়া হবে।  শিক্ষামন্ত্রী বলেন, ক্ষতি কাটিয়ে উঠতে প্রয়োজন হলে অতিরিক্ত ক্লাসের ব্যবস্থা করা হবে। এ ছাড়া অন্য ছুটিগুলোও কিছুটা কমিয়ে এনে পাঠদানের উদ্যোগ নেওয়া হবে। শিক্ষার্থীরা যেন বড় কোনো ঝামেলায় না পড়ে, এ বিষয়টিকে সামনে রেখে যেসব উদ্যোগ নেওয়া দরকার তার সবই নেওয়া হবে।  সারাদেশে ৬৮৩টি সরকারি মাধ্যমিক বিদ্যালয় থাকলেও সব বিদ্যালয়ে প্রথম শ্রেণি নেই। এসব বিদ্যালয়ে তৃতীয় শ্রেণি থেকে শিক্ষার্থী ভর্তি করা হয়। এছাড়া সব বিদ্যালয় এখনো অনলাইন ভর্তি প্রক্রিয়ায় আসতে পারেনি। এ কারণ এবছর ৩৯০টি সরকারি মাধ্যমিক বিদ্যালয়ে অনলাইন লটারি প্রক্রিয়ার মাধ্যমে ছাত্রছাত্রী ভর্তি করা হচ্ছে।সারাদেশে ৬৮৩টি সরকারি মাধ্যমিক বিদ্যালয় থাকলেও সব বিদ্যালয়ে প্রথম শ্রেণি নেই। এসব বিদ্যালয়ে তৃতীয় শ্রেণি থেকে শিক্ষার্থী ভর্তি করা হয়। এছাড়া সব বিদ্যালয় এখনো অনলাইন ভর্তি প্রক্রিয়ায় আসতে পারেনি। এ কারণ এবছর ৩৯০টি সরকারি মাধ্যমিক বিদ্যালয়ে অনলাইন লটারি প্রক্রিয়ার মাধ্যমে ছাত্রছাত্রী ভর্তি করা হচ্ছে।৩৯০টি সরকারি মাধ্যমিক বিদ্যালয়ে বিভিন্ন শ্রেণিতে মোট শূন্য আসন আছে ৭৭ হাজার ১৪০টি। আর এসব আসনে ভর্তির জন্য এবার অনলাইনে আবেদন জমা পড়েছে ৫ লাখ ৭৪ হাজার ৯২৯টি।৩৯০টি সরকারি মাধ্যমিক বিদ্যালয়ে বিভিন্ন শ্রেণিতে মোট শূন্য আসন আছে ৭৭ হাজার ১৪০টি। আর এসব আসনে ভর্তির জন্য এবার অনলাইনে আবেদন জমা পড়েছে ৫ লাখ ৭৪ হাজার ৯২৯টি।লটারির ফলাফল তাৎক্ষণিকভাবে টেলিটক ও সফটওয়্যারের মাধ্যমে স্ব স্ব স্কুলের প্রতিষ্ঠানের মেইলে পাঠিয়ে দেওয়া হয়েছে। নির্ধারিত লিঙ্কে গিয়ে প্রতিষ্ঠান সেটি প্রিন্ট করে স্কুলের নোটিশ বোর্ডে টাঙিয়ে দেবে।লটারির ফলাফল তাৎক্ষণিকভাবে টেলিটক ও সফটওয়্যারের মাধ্যমে স্ব স্ব স্কুলের প্রতিষ্ঠানের মেইলে পাঠিয়ে দেওয়া হয়েছে। নির্ধারিত লিঙ্কে গিয়ে প্রতিষ্ঠান সেটি প্রিন্ট করে স্কুলের নোটিশ বোর্ডে টাঙিয়ে দেবে।ইত্তেফাক/ইউবিইত্তেফাক/ইউবি  



197642,213459
করোনার উৎস তদন্তের অনুমতি দিলো চীন 
বিশ্ব সংবাদ
প্রকাশ : ১১ জানুয়ারি ২০২১, ১৬:৪৮
  করোনার উৎস অনুসন্ধান করতে বিশ্ব স্বাস্থ্য সংস্থাকে অনুমতি দিলো চীন সরকার। আগামী বৃস্পতিবার বিশ্ব স্বাস্থ্য সংস্থার তদন্তকারী দলটি যাবে চীনে।  চীনের সরকারি সংবাদপত্রে বলা হয়েছে,  বিশ্ব স্বাস্থ্য সংস্থার বিশেষজ্ঞ দলটি আসবে ১৪ জানুয়ারি। তবে এটা স্পষ্ট নয় যে, দলটি উহানে যাবে কি না। এর আগেই হু-র প্রতিনিধি দলটি চীনে তদন্তের জন্য গিয়েছিল। কিন্তু তাদের বাধা দেওয়ার অভিযোগ ওঠে। বিষয়টি নিয়ে আন্তর্জাতিক মহলে একটা অসন্তোষ তৈরি হয়। তারপর গত ৯ জানুয়ারি চীনের জাতীয় স্বাস্থ্য কমিশনের ডেপুটি প্রধান জানান, উহানে  বিশ্ব স্বাস্থ্য সংস্থার তদন্তকারী দলের আসার বিষয়টি নিয়ে আলোচনা চলছে।তদন্ত নিয়ে চিনের ভূমিকার সমালোচনা করেছেন খোদ বিশ্ব স্বাস্থ্য সংস্থার টেড্রোস আধানম গেব্রেয়াসুস। কেন তদন্ত করতে দেওয়া হচ্ছে না, তা নিয়েও প্রশ্ন তোলেন তিনি।  ২০১৯-এর নভেম্বরে উহানে করোনাভাইরাস ধরা পড়ে। তারপর সেখান থেকে সেই ভাইরাস চিনের গণ্ডি ছাড়িয়ে গোটা বিশ্বে অতিমারির আকার নিয়েছে। ইতিমধ্যেই বিশ্বে আক্রান্ত ৯ কোটিরও বেশি মানুষ। মৃত্যুর সংখ্যা প্রায় ২০ লাখ। করোনার উৎস নিয়ে প্রথম থেকেই চিনের বিরুদ্ধে আঙুল উঠছিল। এমনও তত্ত্ব উঠে এসেছে যে, এটা নাকি রাসায়নিক অস্ত্র। যদিও সেই তত্ত্বকে সরাসরি নাকোচ করেছে চীন। ইত্তেফাক/এআর



197643,213460
মিয়ানমারের কারণে রোহিঙ্গাদের পাঠানো সম্ভব হয়নি: পররাষ্ট্রমন্ত্রী
জাতীয়
প্রকাশ : ১১ জানুয়ারি ২০২১, ১৬:৫৫
মিয়ানমার রোহিঙ্গা প্রত্যাবাসনে রাজি, তবে তাদের আন্তরিকতার অভাব।  তাই এ কারণে মিয়ানমারের কারণে রোহিঙ্গাদের পাঠানো সম্ভব হয়নি বলে জানিয়েছেন পররাষ্ট্রমন্ত্রী ড. এ. কে আব্দুল মোমেন। মিয়ানমার একটার পর একটা ইস্যু নিয়ে আসায় গত সাড়ে ৩ বছরে একজন রোহিঙ্গাকেও ফেরত নিয়ে যায়নি বলে জানান তিনি।সোমবার (১১ জানুয়ারি) সকালে রাঙ্গামাটি চিংলা মং মারি স্টেডিয়ামে বঙ্গবন্ধুর জন্মশতবার্ষিকী উপলক্ষ্যে বঙ্গবন্ধু অ্যাডভেঞ্চার উৎসবের উদ্বোধন করতে গিয়ে পররাষ্ট্রমন্ত্রী সাংবাদিকদের কাছে এসব কথা বলেন।রোহিঙ্গাদের ফিরিয়ে নিতে ইতিপূর্বে মিয়ানমারের সাথে কয়েক দফা আলোচনা হয়েছে উল্লেখ্য করে পররাষ্ট্রমন্ত্রী বলেন, মিয়ানমারের নির্বাচন এবং কোভিড পরিস্থিতির কারণে বিগত সময়ে আর কোন আলোচনা অনুষ্ঠিত হয়নি। তবে আগামী ১৯ জানুয়ারি চীনের মধ্যস্থতায় মিয়ানমারের সাথে বাংলাদেশের রোহিঙ্গা প্রত্যাবাসন বিষয়ে পুনরায় আলোচনার দিন নির্ধারণ রয়েছে বলে তিনি জানান।সাংবাদিকদের এক প্রশ্নের জবাবে পররাষ্ট্রমন্ত্রী বলেন, ভারত সরকার বার বার অঙ্গিকার করেছে তারা যখনই ব্যবহার করবেন বাংলাদেশও সাথে সাথে এই ভ্যাকসিন পাবে। এই ভারত সরকারের সর্বোচ্চ পর্যায়ের সিদ্ধান্ত। আমরা ভারতকে বিশ্বাস করতে চাই, ভারতের এই ব্যাপারে বার বার আলোচনা হয়েছে তারা আমাদের নিশ্চয়তা দিয়ে। অন্যান্য দেশের সঙ্গে আলোচনা হয়েছে তারাও ভ্যাকসিন দেওয়ার প্রতিশ্রুতি দিয়েছে বলেও তিনি জানান।আরও পড়ুনঃ ‘সন্তানের দায়িত্ব নিতে না পারলে জন্ম দিয়েছেন কেন’এর আগে বঙ্গবন্ধুর প্রতিকৃতিতে ফুল দিয়ে শ্রদ্ধা জানান পররাষ্ট্রমন্ত্রী।  পরে বেলুন ও পায়রা উড়িয়ে তিন পার্বত্য জেলায় বঙ্গবন্ধু অ্যাডভেঞ্চার উৎসবের উদ্বোধন করা হয়।  পার্বত্য চট্টগ্রাম উন্নয়ন বোর্ড ও বাংলাদেশ অ্যাডভেঞ্চার ফাউন্ডেশন এই উৎসবের আয়োজন করে।পার্বত্য চট্টগ্রাম উন্নয়ন বোর্ড চেয়ারম্যান ও বাংলাদেশ অ্যাডভেঞ্চার ফাউন্ডেশনে সভাপতি নব বিক্রম কিশোর ত্রিপুরা সভাপতিত্বে অনুষ্ঠানে খাদ্য মন্ত্রণালয় সম্পর্কিত সংসদীয় স্থায়ী কমিটির সভাপতি দীপঙ্কর তালুকদার এমপি, রাঙ্গামাটি রিজিয়ন কমান্ডার ব্রিগেডিয়ার জেনারেল মো. ইফতেখারুল ইসলাম, পার্বত্য চট্টগ্রাম উন্নয়ন বোর্ড ভাইস চেয়ারম্যান মো. নুরুল আলম নিজামী, রাঙ্গামাটি জেলা পরিষদ চেয়ারম্যান অংসুপ্রু চৌধুরী, রাঙ্গামাটি জেলা প্রশাসক এ, কে, এম মামুনুর রশিদ, রাঙ্গামাটি পুলিশ সুপার মীর মোদ্দাছ্ছের হোসেন উপস্থিত ছিলেন।অ্যাডভেঞ্চার ফেস্টিভালে রয়েছে পর্বতারোহণ, নৌবিহার, কায়াকিং, হাইকিং ও ট্রেইল রান, টিম বিল্ডিং, ট্রেজার হান্ট, ট্র্যাকিং, ক্যানিওনিং, ট্রি ট্রেইল, রোপ কোর্সসহ বিভিন্ন ইভেন্ট।১১ থেকে ১৫ জানুয়ারি পর্যন্ত সময়ে বঙ্গবন্ধু অ্যাডভেঞ্চার উৎসব চলবে।  প্রতিযোগিতায় তিন পার্বত্য জেলায় পাহাড় হতে ৫০ জন ও সমতল থেকে ৫০জন সর্বমোট ১০০জন যাদের বয়স ১৮ থেকে ৩৫ বছর বয়সী অ্যাডভেঞ্চারার বিভিন্ন ইভেন্টে অংশগ্রহণ করছে। আগামী ১৫ জানুয়ারি চিংহ্লা মং মারী স্টেডিয়ামে সমাপনী অনুষ্ঠান অনুষ্ঠিত হবে। ইত্তেফাক/এমএএম



197644,213461
রোগ প্রতিরোধ ক্ষমতা বৃদ্ধিতে ভিটামিন-সি
স্বাস্থ্য
প্রকাশ : ১১ জানুয়ারি ২০২১, ১৭:১১
দেহের সুস্থ বিকাশের জন্য ভিটামিন প্রধান ভূমিকা পালন করে। তবে ভিটামিন-সি শরীরের রোগ ক্ষমতা বৃদ্ধিতে প্রধান ভূমিকায়। অন্য সকল ভিটামিন দেহে উৎপাদিত হলেও ভিটামিন-সি আলাদা করে গ্রহণ করতে হয়। প্রতিদিনের খাবার থেকেই শরীর এ ভিটামিন গ্রহণ করে। অনেকে আলাদা করে ভিটামিন-সি সাপ্লিমেন্ট খেয়ে থাকেন। তবে অতিরিক্ত সাপ্লিমেন্ট গ্রহণ শরীরের জন্য ক্ষতিকারক; তাই খাদ্যাভ্যাসের দিকে একটু মনোযোগ দিলেই এ ভিটামিনটির ঘাটতি মেটানো সম্ভব।ভিটামিন-সি নানা ভাবে শরীরের রোগ প্রতিরোধ ক্ষমতা বাড়ায়,
- দাঁতের ক্ষয় রোধ করে দাঁতকে করে মজবুত।
- যে কোন ক্ষত দ্রুত সারিয়ে তোলে। 
- উচ্চ রক্তচাপ নিয়ন্ত্রণে রাখে।
- আকস্মিক হার্ট অ্যাটাকের হার কমিয়ে আনে।
- গ্যাস্ট্রিকের সমস্যা কমায়।ভিটামিন- সি প্রায় সকল প্রকারের টক জাতীয় ফলেই পাওয়া যায়। তবে, লেবু, কলা, কমলা লেবু, কিউয়ি, তেঁতুল, আনারস, পেঁপে, টমেটো, লিচু অন্যতম।যেহেতু, ভিটামিন-সি দেহে উৎপন্ন হয়না, তাই প্রতিদিনের খাদ্য তালিকায় অবশ্যই এ ভিটামিন সমৃদ্ধ ফল রাখা উচিৎ।
ইত্তেফাক/এমএএম



197645,213462
বিরাট-আনুশকার কোলে ফুটফুটে কন্যা
খেলা
প্রকাশ : ১১ জানুয়ারি ২০২১, ১৭:১৩
কন্যাসন্তানের বাবা-মা হলেন  ভারতীয় জাতীয় ক্রিকেট দলের অধিনায়ক বিরাট কোহলি এবং বলিউড অভিনেত্রী আনুশকা শর্মা । সোমবার দুপুরে কন্যা সন্তানের জন্ম দিয়েছেন বলিউড অভিনেত্রী  আনুশকা শর্মা।বিষয়টি নিশ্চিত করে একটি টুইট বার্তায় বিরাট কোহলি বলেন,  আমরা  এটি  জানাতে পেরে রোমাঞ্চিত যে এই বিকেলে আমাদের কন্যা সন্তানের জন্ম হয়েছে।  ভালোবাসা, প্রার্থনা এবং শুভকামনার জন্য  সকলকে ধন্যবাদ। আনুশকা এবং বাচ্চা দুজনেই সুস্থ  রয়েছে।  আমরা আশা করি আপনি এই মুহুর্তে আমাদের গোপনীয়তার প্রতি সম্মান করবেন । ♥️ pic.twitter.com/js3SkZJTsHএই খবরে তাদের ভক্তদের মধ্যে উচ্ছ্বাস ছড়িয়ে পড়েছে। কন্যা সন্তানের নামকরণ কী করা হবে সেই নিয়ে চলছে জল্পনা।২০১৭ সালে ১১ ডিসেম্বর বিয়ের পিড়িতে বসেন ভারতীয় ক্রিকেট দলের অধিনায়ক বিরাট কোহলি ও আনুশকা শর্মা। প্রায় তিন বছর পর তাদের সংসারে এসেছে প্রথম সন্তান। বিরাট এবং আনুশকার সন্তান হওয়ার খবরে বিভিন্ন মহল থেকে উপচে পড়ে শুভেচ্ছা বার্তা।   সেলিব্রিটি থেকে শুরু করে তারকা ও প্রাক্তন তারকারা শুভেচ্ছায় ভরিয়ে দিয়েছেন বিরাট আনুশকাকে।   বিরাটের টুইট শেয়ার করে অঙ্গদ বেদি লিখেছেন, ‘নতুন বাবা-মা অনুষ্কা শর্মা ও বিরাট কোহালিকে অনেক অভিনন্দন, ঘরে লক্ষ্মী এল’।ব্যাডমিন্টন তারকা সাইনা নেহওয়ালও সমাজমাধ্যমে শুভেচ্ছা জানিয়েছেন দু’জনকেই।ইত্তেফাক/এআর 



197646,213463
সর্বোচ্চ শাস্তির দাবিতে নাগরিক অবস্থান
রাজধানী
প্রকাশ : ১১ জানুয়ারি ২০২১, ১৭:২০
রাজধানীর ও-লেভেলের শিক্ষার্থীকে ধর্ষণের পর হত্যার ঘটনায় অভিযুক্ত ইফতেখার ফারদিন দিহানের সর্বোচ্চ শাস্তির দাবিতে বিক্ষোভ হয়েছে। সোমবার (১১ জানুয়ারি) কলাবাগান মাঠের সামনে এই বিক্ষোভ করা হয়। বিক্ষোভে শিক্ষার্থীসহ নানা পেশার মানুষ অংশ নেন। তারা দিহানের সর্বোচ্চ শাস্তি দাবি করেন।যৌন নিপীড়নবিরোধী শিক্ষার্থী জোটের ব্যানারে নাগরিক অবস্থান কর্মসূচিও পালন করা হয়েছে। এসময় কলাবাগানে বিক্ষোভ মিছিল করা হয়। গত ৭ জানুয়ারি কলাবাগানে মাস্টারমাইন্ড স্কুলের ও-লেভেলের শিক্ষার্থীর মৃত্যু হয়। এই ঘটনায় তার বাবা ধর্ষণের পর হত্যার অভিযোগে কলাবাগান থানায় মামলা করেন। মামলার একমাত্র আসামি করা হয় দিহানকে। দিহান আদালতে ১৬৪ ধারায় স্বীকারোক্তিমূলক জবানবন্দি দিয়েছেন।
বিক্ষোভ সমাবেশে প্ল্যাকার্ড ও ব্যানার হাতে শিক্ষার্থীসহ নানা পেশার মানুষ। ছবি: আব্দুল গনিইত্তেফাক/জেডএইচ



197647,213464
বৃহত্তর গণঐক্য’র ডাক দিলেন মির্জা ফখরুল
রাজনীতি
প্রকাশ : ১১ জানুয়ারি ২০২১, ১৭:২৪
বিএনপি মহাসচিব মির্জা ফখরুল ইসলাম আলমগীর বলেছেন, শুধু নির্বাচন কমিশনই নয়, সরকার পরিবর্তনে ‘বৃহত্তর গণঐক্য’ দরকার। আসুন আমরা ঐক্যবদ্ধ হয়ে এই সরকারকে সরানোর জন্য আন্দোলন শুরু করি।সোমবার ( ১১ জানুয়ারি) সকালে জাতীয় প্রেসক্লাবের সামনে নির্বাচন কমিশনের পদত্যাগের দাবিতে দলের পূর্বঘোষিত মানববন্ধনে ফখরুল এই দাবি করেন।বৃহত্তর গণঐক্যের ডাক দিয়ে মির্জা ফখরুল বলেন, আসুন আমাদের নিজেদের অধিকার রক্ষা করার জন্য, আমার ভোটের অধিকার রক্ষা করার জন্য, আমার বেঁচে থাকার অধিকারকে রক্ষা করবার জন্য আমরা যেন অবশ্যই ঐক্যবদ্ধ হয়ে এই সরকারকে সরানোর জন্য আন্দোলন শুরু করি।মির্জা ফখরুল ইসলাম মনে করেন, ‘অত্যন্ত পরিকল্পিতভাবে দেশের মানুষের বাকস্বাধীনতা কেড়ে নেয়া হয়েছে, মানবাধিকার কেড়ে নেয়া হয়েছে, সংগঠন করার অধিকার কেড়ে নেয়া হয়েছে। ভিন্নভাবে একদলীয় শাসন কায়েম করার চেষ্টা করছে। এটা করার জন্যই রাষ্ট্রের সব গণতান্ত্রিক প্রতিষ্ঠানকে ধ্বংস করে দিয়েছে।’বিএনপি মহাসচিব বলেন, ‘জিয়াউর রহমানের ঘোষণার মধ্য দিয়ে দেশের মানুষ মুক্তিযুদ্ধ করেছে। তাদের প্রত্যাশা ছিল দেশে গণতান্ত্রিক শাসনব্যবস্থা কায়েম হবে, দেশের মানুষ একটি মুক্ত পরিবেশে বসবাস করবে। কিন্তু শেখ হাসিনার নেতৃত্বে দেশ রাজতন্ত্র প্রতিষ্ঠা করতে চলছে।’মানববন্ধন বিএনপি ও অঙ্গ সংগঠনের কেন্দ্রীয় এবং ঢাকা মহানগরের নেতাকর্মীরা উপস্থিত ছিলেন।ইত্তেফাক/এসআই
 



197648,213465
শিক্ষা প্রতিষ্ঠান খুলে দিতে আইনি নোটিশ
জাতীয়
প্রকাশ : ১১ জানুয়ারি ২০২১, ১৭:৪০
অবিলম্বে শিক্ষা প্রতিষ্ঠান খুলে দেওয়ার জন্য সরকারকে আইনি নোটিশ পাঠানো হয়েছে। ঐ নোটিশে বলা হয়েছে, কোভিড-১৯ ভাইরাসের কারণে দীর্ঘদিন ধরে দেশের সকল শিক্ষা প্রতিষ্ঠান বন্ধ রাখা হয়েছে। যাতে শিক্ষক, শিক্ষার্থীরা এই ভাইরাসে আক্রান্ত না হয়।কিন্তু শিক্ষা প্রতিষ্ঠান বন্ধ রাখার কারণে শিক্ষার্থীরা মুঠোফোনে আসক্ত হয়ে পড়ছে। তারা দিনরাত মুঠোফোনে ইউটিউব, গেমিং এবং টিভি দেখছে। এছাড়া অনেক শিক্ষার্থী মাদকাসক্ত হয়ে পড়ছে। শিক্ষা প্রতিষ্ঠান না খুললেও শিক্ষার্থীরা মার্কেট, শপিংমল ছাড়াও বিভিন্ন বিনোদন কেন্দ্রে আসা যাওয়া করছে। এই অবস্থা থেকে উত্তরণের জন্য আগামী ১৬ জানুয়ারির পর শিক্ষা প্রতিষ্ঠানে ছুটি না বাড়িয়ে খুলে দেওয়া উচিত। শিক্ষা সচিব ও শিক্ষা অধিদপ্তরের মহাপরিচালক বরাবর সোমবার ডাকযোগে এই নোটিশ পাঠানো হয়েছে। নোটিশে বলা হয়েছে, কোভিড-১৯ মহামারির গত বছরের ১৭ মার্চ থেকে এখন পর্যন্ত শিক্ষা প্রতিষ্ঠান বন্ধ রাখা হয়েছে। ইতিমধ্যে মোট ১১ বার শিক্ষা প্রতিষ্ঠান বন্ধের মেয়াদ বৃদ্ধি করা হয়। সর্বশেষ ১৬ জানুয়ারি পর্যন্ত এ সময় বাড়ানো হয়। কিন্তু শিক্ষা প্রতিষ্ঠান বন্ধ থাকলেও বাংলাদেশ বার কাউন্সিলের আইনজীবী তালিকাভুক্তকরন পরীক্ষা, এমবিবিএস ফাইনাল পরীক্ষাসহ ইংলিশ মিডিয়াম অনেক স্কুলে শারীরিক উপস্থিতিতে পরীক্ষা অনুষ্ঠিত হয়েছে।নোটিশে আরো বলা হয়, এই মহামারি ভাইরাস এখন অনেকটাই নিয়ন্ত্রণে রয়েছে। সরকারের পক্ষ থেকেও বলা হয়েছে যে দ্রুতই শিক্ষা প্রতিষ্ঠান খুলে দেওয়া হবে। তাই শিক্ষার্থীরা যাতে শারীরিক ও মানসিক ক্ষতির শিকার না হয় সেজন্য ছুটি বৃদ্ধি না করে ১৬ জানুয়ারির  পর বিশ্ব স্বাস্থ্য সংস্থা কর্তৃক স্বাস্থ্যবিধি অনুসরণ করে সকল শিক্ষা প্রতিষ্ঠান খুলে দেওয়া উচিত। গাজীপুরের ভাওয়াল মির্জাপুর পাবলিক স্কুল অ্যান্ড কলেজের অধ্যক্ষ মো. আব্দুল কাইয়ুম সরকারের পক্ষে আইনজীবী ফারুক আলমগীর চৌধুরী গতকাল সোমবার ডাকযোগে এ নোটিশ পাঠান।ইত্তেফাক/এসআই
 



197649,213466
আমার রক্ত দিয়ে হলেও আমি নির্বাচন সুষ্ঠ করবো: কাদের মির্জা
সারাদেশ
প্রকাশ : ১১ জানুয়ারি ২০২১, ১৭:৪১
আগামী ১৬ জানুয়ারি বসুরহাট পৌরসভা নির্বাচনে আওয়ামী লীগ মনোনীত মেয়র পদপ্রার্থী আবদুল কাদের মির্জা বলেন, আমার রক্ত দিয়ে হলেও আমি নির্বাচন সুষ্ঠ করবো। আমি যতদিন বেঁচে থাকবো অন্যায়, দুর্নীতি, অনিয়ম ও অসত্যের বিরুদ্ধে প্রতিবাদ করবো। আমি এ প্রতিশ্রুতি নিয়ে নির্বাচনে দাঁড়িয়েছি। আমার কাছে নির্বাচন বড় কথা নয়, প্রতিজ্ঞা বড় কথা, আমি নির্বাচনকে আন্দোলনের অংশ হিসেবে গ্রহণ করেছি। 
    
সোমবার (১১ জানুয়ারি) সকাল ১১টায় কোম্পানীগঞ্জ উপজেলার বসুরহাট বাজারের সকল ব্যবসায়ী সমবায় লি. এর এবং ব্যবসায়ীদের বসুরহাট রূপালী চত্বরে নৌকা মার্কার সমর্থনে আয়োজিত নির্বাচনী সমাবেশে এসব কথা বলেন। আরও পড়ুনঃ রোগ প্রতিরোধ ক্ষমতা বৃদ্ধিতে ভিটামিন-সিতিনি মনে করেন, সরকার প্রতিবছর বসুরহাট পৌরসভার জন্য ৬০ লক্ষ টাকা বাজেট করে। কিন্তু আমাদের এলাকার রাস্তা ঘাট, মসজিদ, মন্দির, পুল-কালভার্ট, স্কুল, কলেজ, মক্তব, মাদ্রাসা এমন কোনো জায়গা নেই আমাদের নেতা ওবায়দুল কাদেরের উন্নয়নের ছোঁয়া লাগে নাই। 
    
তার মতে, আমি পুনরায় বসুরহাট পৌরসভার মেয়র নির্বাচিত হলে প্রথম কাজ হবে বসুরহাট বাজারের ব্যবসায়ীদের জন্য বাজারকে পরিষ্কার পরিচ্ছন্নতা রাখা।  বসুরহাটে কমিউনিটি পুলিশিং ব্যবস্থা চালু করা।  আমি বসুরহাট পৌরসভাকে সিঙ্গাপুর বানাবো।  
    
এ সময় উপস্থিত ছিলেন, কোম্পানীগঞ্জ উপজেলা পরিষদের চেয়ারম্যান মো. শাহাব উদ্দিন, বিশিষ্ট শিল্পপতি বাবু অরবিন্দ ভৌমিক, এলিন গ্রুপের পরিচালক ও শিল্পপতি গোলাম শরিফ চৌধুরী পিপুল, কোম্পানীগঞ্জ উপজেলা পরিষদের ভাইস চেয়ারম্যান আজম পাশা চৌধুরী রুমেল, বসুরহাট ব্যবসায়ী সমিতির সভাপতি নুর হোসেন ফরহাদ, বসুরহাট দোকান মালিক সমবায় সমিতি লি. এর সভাপতি সুলতান নাছির উদ্দিন মুন্না, কোম্পানীগঞ্জ উপজেলা বণিক সমিতির সভাপতি জসিম উদ্দিন, সাধারণ সম্পাদক আইয়ুব খান প্রমুখ।  
ইত্তেফাক/এমএএম



197650,213467
সীমান্ত ইস্যুতে ভারতকে ফের হুঁশিয়ারি নেপালের প্রধানমন্ত্রীর
বিশ্ব সংবাদ
প্রকাশ : ১১ জানুয়ারি ২০২১, ১৭:৫৫
সীমান্ত ইস্যুতে  ভারতকে ফের হুঁশিয়ারি দিলেন নেপালের প্রধানমন্ত্রী কে পি শর্মা ওলি।  কালাপানি, লিপুলেখ ও লিম্পিয়াধুরা এলাকা ফিরিয়ে নেওয়ার জন্য  নেপাল  চেষ্টা চালাবে বলে জানিয়েছেন ওলি।রবিবার নেপালের প্রধানমন্ত্রী ওলি জানান সুগৌলি চুক্তি অনুসারে এই এলাকা নেপালের সীমানার অন্তর্ভুক্ত।গত জুন মাসেই নতুন মানচিত্র প্রকাশ করে নেপাল। আর সেই ম্যাপে নেপালের অন্তর্গত হিসেবে দেখানো হয় লিপুলেখ, কালাপানি ও লিম্পিয়াধুরা এলাকাকে। কাঠমাণ্ডুর দাবি, ১৮১৬ সালে ইঙ্গ-নেপাল যুদ্ধের পর সুগৌলি চুক্তি অনুসারে লিম্পিয়াধুরা, কালাপানি এবং লিপুলেখ কোনওভাবেই ভারতের নয়। এর পরেই বিতর্ক শুরু হয়।
ভারতকে আক্রমণ করে নেপালের প্রধানমন্ত্রী জানান, জানুয়ারি ১৪ তারিখ নেপালের  পররাষ্ট্রমন্ত্রী  ভারত সফরে যাচ্ছেন। সেখানে প্রকাশিত নতুন  মানচিত্র নিয়ে আলোচনা হবে। দীর্ঘদিনের বিতর্কিত বিষয় উঠে আসবে। সমাধানের পথ খুঁজবে দুই দেশ।ওলি জানান ভারতের সঙ্গে সম্পর্ক মজবুত করতে বদ্ধপরিকর নেপাল। কিন্তু ভারতকেও সহযোগিতা করতে হবে। নেপাল নিজের স্বার্থ সুরক্ষিত রাখতে কোনও আপোষের পথে হাঁটবে না বলেও জানিয়ে দেওয়া হয়েছে। কয়েক  দিন পরেই দুই দেশের  পররাষ্ট্রমন্ত্রীরা বৈঠকে বসবেন, তার আগে এই ধরণের মন্তব্য দুদেশের সম্পর্ককে উত্তপ্ত করল বলেই মনে করছেন আন্তর্জাতিক সম্পর্ক বিশেষজ্ঞরা।ইত্তেফাক/এআর
 
 
 



197651,213468
করোনাকালে ১২৭৫ জনকে সুপ্রিম কোর্ট লিগ্যাল এইডের সেবা
জাতীয়
প্রকাশ : ১১ জানুয়ারি ২০২১, ১৮:০১
করোনাকালে গত ছয় মাসে এক হাজার ২৭৫ জনকে আইনি পরামর্শ দিয়েছে সুপ্রিম কোর্ট লিগ্যাল এইড কমিটি। এর মধ্যে ৩৫৪ জন নারী ও ৮৮১ জন পুরুষ।সোমবার এ তথ্য জানিয়েছেন সুপ্রিম কোর্ট লিগ্যাল এইড অফিসের কো-অর্ডিনেটর রিপন পৌল স্কু। এছাড়া একই সময়ে ৩৩টি মামলার নিষ্পত্তি করা হয়েছে।সুপ্রিম কোর্ট লিগ্যাল এইড কমিটির চেয়ারম্যান হাইকোর্টের বিচারপতি এম. ইনায়েতুর রহিমের সার্বক্ষণিক তত্ত্বাবধানে সুপ্রিম কোর্ট লিগ্যাল এইড অফিস করোনাকালীন ছয় মাসে আইন সহায়তা প্রত্যাশীদের আইনি পরামর্শ দেওয়া অব্যাহত রাখে। আরো পড়ুন : রিপন পৌল স্কু ইত্তেফাককে জানান, করোনায় প্রথমবারের মতো দেশে ভার্চুয়াল কোর্ট চালু হয়েছে। এমন পরিস্থিতিতে সুপ্রিম কোর্ট লিগ্যাল এইড অফিস প্যানেল আইনজীবীদের নিয়ে সরকারি আইনি সেবা দেওয়া অব্যাহত রেখেছে। নিজেরা সুস্থ থাকার পাশাপাশি অফিসে আসা আইন সহায়তা প্রত্যাশীদের সুস্থতার দিকে লক্ষ্য রেখে কার্যক্রম অব্যাহত রাখা হয়েছে। এছাড়া ৫৪টি মামলায় আইনজীবী নিয়োগ করে অসহায় বিচারপ্রার্থীদের আইনগত অধিকার প্রতিষ্ঠায় সহায়তা করা হয়েছে। ইত্তেফাক/ইউবি



197652,213469
কারা আগে পাবেন করোনার ভ্যাকসিন
অন্যান্য
প্রকাশ : ১১ জানুয়ারি ২০২১, ১৮:০৪
প্রথম দফায় যারা ভ্যাকসিন পাবেন তাদের তালিকা এরইমধ্যে প্রকাশ করা হয়েছে। তালিকা অনুযায়ী কোভিড-১৯ স্বাস্থ্যসেবায় সরাসরি সম্পৃক্ত সরকারি, বেসরকারি ও প্রাইভেট স্বাস্থ্যকর্মীরা পাবেন। আজ সোমবার ( ১১ জানুয়ারি) স্বাস্থ্য অধিদপ্তরের ব্রিফিংয়ে এ তথ্য জানানো হয়। এরপর তালিকায় রয়েছেন মুক্তিযোদ্ধা, আইন-শৃঙ্খলা রক্ষাকারী বাহিনী, রাষ্ট্র পরিচালনায় কর্মকর্তা-কর্মচারী, সংবাদমাধ্যমকর্মী ও জনপ্রতিনিধিরা।এরপর বয়স অনুযায়ী সিটি কর্পোরেশন ও পৌরসভার কর্মচারী, ধর্মীয় প্রতিনিধি, মৃতদেহ সৎকার কাজে নিয়োজিত ব্যক্তি, জরুরি পানি-গ্যাস-পয়ঃনিষ্কাশন-বিদ্যুৎ-ফায়ার সার্ভিস-পরিবহন কর্মী, স্থল-নৌ-বিমান বন্দর কর্মী, প্রবাসী শ্রমিক, জেলা-উপজেলায় জরুরি জনসেবায় সম্পৃক্ত সরকারি কর্মচারী, ব্যাংক কর্মকর্তা-কর্মচারী এবং স্বল্প রোগ প্রতিরোধ ক্ষমতার জনগোষ্ঠীরা করোনার ভ্যাকসিন পাবেন।এরপর ধীরে ধীরে দেশের সবাইকে করোনার ভ্যাকসিনের আওতায় আনা হবে।২১ থেকে ২৫ জানুয়ারির মধ্যে প্রথম ধাপে সেরামের ৫০ লাখ ডোজ করোনা ভ্যাকসিন দেশে এসে পৌঁছাবে। উল্লেখিত তারিখের মধ্যে যে কোনো সময় এ ভ্যাকসিন দেশে এসে পৌঁছাবে। তবে, প্রথম ধাপে ২৫ লাখ নয়, ৫০ লাখ ডোজই প্রয়োগ করা হবে। আগে সিদ্ধান্ত ছিল, ৫০ লাখের ২৫ লাখ দেওয়া হবে কিন্তু নতুন সিদ্ধান্ত অনুযায়ী ৫০ লাখই প্রয়োগ করা হবে।এছাড়া ৬৪ জেলার মধ্য ২৮টি জেলায় ভ্যাকসিন সংরক্ষনাগার তৈরির কাজ শেষ হয়েছে। পর্যায়ক্রমে সাড়ে ৭ হাজার কেন্দ্র থেকে ভ্যাকসিন দেয়া হবে।ইত্তেফাক/এসআই



197653,213470
আমদানি মূল্য জটিলতায় হিলি স্থলবন্দরে চালের ছাড় হচ্ছে না
সারাদেশ
প্রকাশ : ১১ জানুয়ারি ২০২১, ১৮:১৬
শনিবার (৯ জানুয়ারি) থেকে দিনাজপুরের হাকিমপুর উপজেলার হিলি স্থলবন্দর দিয়ে ভারত থেকে চাল আসা শুরু হলেও তা আমদানি মূল্য জটিলতার কারণে ছাড় করা হচ্ছে না।   যদিও দীর্ঘ ২০ মাস পর চালের আমদানি শুরু হয়েছে।  এই অবস্থায় গত ৩ দিন ধরে বন্দরের বেসরকারি অপারেটর পানামা হিলি পোর্টের অভ্যন্তরে ছাড়ের অপেক্ষায় পড়ে আছে প্রায় ১২’শ মেট্রিকটন চাল বোঝাই ২৬-২৭টি ভারতীয় ট্রাক।গত ২০১৯ সালের ৩০ মে সর্বশেষ হিলি স্থলবন্দর দিয়ে দেশে চাল আমদানি হয়েছিল।  তারপর থেকে চাল আমদানি নিরুৎসাহিত করতে সরকার চালের উপর রাজস্ব বাড়িয়ে ৬২.৫ শতাংশ করে। যার ফলে চাল আমদানি বন্ধ হয়ে যায়।হিলি স্থলবন্দরের কাস্টমসের উপ-কমিশনার সাইদুল আলম জানান, বাইরের দেশ থেকে চাল আমদানি করতে হলে আমদানিকৃত চালের প্রতি মেট্রিক টনের আমদানি মূল্য নির্ধারণ করা হয় ৪২০ মার্কিন ডলার।  সেই মূল্য ধরে এর উপর আবার সরকারি ১৫ শতাংশ রাজস্ব আদায় করা হয়। চাল আমদানি করার ক্ষেত্রে জাতীয় রাজস্ব বোর্ডের এই দিক-নির্দেশনা আছে। কিন্তু হিলি স্থলবন্দর দিয়ে আমদানিকারকেরা ভারত থেকে ৩৫৬ ডলারে চাল আমদানি করছেন। যা ৬৪ ডলার কম। আমদানিকারকদের কাস্টমস থেকে চাল খালাস করতে হলে ৪২০ ডলারে রাজস্ব পরিশোধের মাধ্যমে খালাস করে নিতে হবে।  তাছাড়া সম্ভব নয়।  কারণ চট্টগ্রাম বন্দরেও ৪২০ ডলারে দেশে চাল আমদানি হচ্ছে এবং সেই মোতাবেক রাজস্ব আদায় করা হচ্ছে।আরও পড়ুনঃ আমার রক্ত দিয়ে হলেও আমি নির্বাচন সুষ্ঠ করবো: কাদের মির্জাএদিকে আমদানিকারক প্রতিষ্ঠান মেসার্স জগদীশ চন্দ্র রায়ের সিএন্ডএফ এজেন্ট সেরেগুল ইসলাম জানান, ভারত থেকে আমরা ৩৫৬ ডলারে চাল আমদানি করেছি। গত শনিবার (৯ জানুয়ারি) থেকে সোমবার (১১ জানুয়ারি) পর্যন্ত এই তিনদিনে ২৬-২৭টি ভারতীয় ট্রাকে প্রায় ১২’শ মেট্রিক টন চাল বন্দরে প্রবেশ করেছে।  এরপর আমরা কাস্টমসে চাল খালাস করতে গেলে তারা ৪২০ ডলার ছাড়া খালাসের অনুমতি দিচ্ছে না। এ অবস্থায় চাল খালাস কার্যক্রম বন্ধ রয়েছে। এছাড়া কাস্টমসের আমদানি মূল্যে চাল খালাস করা হলে প্রতি কেজি চালের মূল্য পড়বে ৪০ টাকার উপরে।  আর আমরা যে মূল্যে আমদানি করেছি তাতে খরচ পড়বে ৩৭ টাকার মতো। এ ব্যাপারে আমাদের আমদানিকারকেরা সোমবার (১১ জানুয়ারি) খাদ্য মন্ত্রণালয়ে বিষয়টি আবেদনের মাধ্যমে জানিয়েছেন।  সেখান থেকে নির্দেশনা পেলে আমরা চাল খালাস করবো। তার আগে খালাস করছি না।তার মতে, গত ৩দিন ধরে চালগুলি ভারতীয় ট্রাকে বোঝাই অবস্থায় আছে।  এতে চালের মান নষ্ট হতে পারে।  তাছাড়া আমাদের অতিরিক্ত ট্রাক ভাড়া সহ বন্দরের মাশুল বেশি গুনতে হবে।  কেজিতে আরও খরচ পড়ে যাবে।সম্প্রতি দেশে চালের বাজারে দামের ঊর্ধ্বগতি ঠেকাতে সরকার ভারত থেকে বেসরকারি খাতে চাল আমদানি করার সিদ্ধান্ত নেন।  এরফলে হিলিসহ দেশের বিভিন্ন এলাকার ২৯ জন আমদানিকারককে ভারত থেকে চাল আমদানি করার অনুমতি দেন।  এরই অংশ হিসেবে গত শনিবার থেকে হিলি স্থলবন্দর দিয়ে দেশে চাল আমদানি শুরু হয়েছে।
ইত্তেফাক/এমএএম



197654,213471
‘প্রবাসীদের সেবার মান বাড়াতে সম্মিলিতভাবে কাজ করতে হবে’ 
জাতীয়
প্রকাশ : ১১ জানুয়ারি ২০২১, ১৮:২৯
প্রবাসী কল্যাণ ও বৈদেশিক কর্মসংস্থান মন্ত্রী ইমরান আহমদ এমপি বলেছেন, ‘প্রবাসীদের সেবার মান বাড়াতে সম্মিলিতভাবে কাজ করতে হবে। বিদেশ গামী ও বিদেশ ফেরত কর্মীরা যেন সহজেই সরকারি সেবা পায় সেদিকে লক্ষ্য রাখতে হবে। প্রয়োজনে ওয়ানস্টপ সেবা কার্যক্রম চালু করতে হবে।’আজ সোমবার ( ১১ জানুয়ারি) বেলা ৩ টায় সংসদ ভবনের পশ্চিম ব্লকের ২য় লেভেলের কেবিনেট কমিটি কক্ষে প্রবাসী কল্যাণ ও বৈদেশিক কর্মসংস্থান সম্পর্কিত সংসদীয় স্থায়ী কমিটির ১১তম সভায় মন্ত্রী এসব কথা বলেন।সভায় নিরাপদ, নিয়মিত ও দায়িত্বশীল অভিবাসন নিশ্চিত করতে বিমান সেবা এবং ইমিগ্রেশন ও পাসপোর্ট ইস্যু নিয়ে আলোচনা করেন। কমিটির সভাপতি আনিসুল ইসলাম মাহমুদ এমপি'র সভাপতিত্বে উক্ত সভায় বক্তব্য রাখেন প্রবাসী কল্যাণ ও বৈদেশিক কর্মসংস্থান মন্ত্রী ইমরান আহমদ এমপি,কমিটির সদস্য অধ্যাপক মোঃ আলী আশরাফ এমপি, মৃণাল কান্তি দাস এমপি, পংকজ নাথ এমপি এবং মন্ত্রণালয়ের সচিব ড. আহমেদ মুনিরুছ সালেহীনসহ স্বরাষ্ট্র মন্ত্রণালয়,বেসামরিক বিমান চলাচল কর্তৃপক্ষের চেয়ারম্যান এয়ার ভাইস মার্শাল এম মফিদুর রহমান, বিমান বাংলাদেশ এয়ারলাইনসের ব্যবস্থাপনা পরিচালক মোকাব্বির হোসেন,সুরক্ষা সেবা বিভাগের অতিরিক্ত সচিব আব্দুল্লাহ আল মাসুদ চৌধুরী, এন আর বি-সি আই পি এসোসিয়েশন সভাপতি মাহতাবুর রহমান প্রমুখ। ইত্তেফাক/এসআই
 



197655,213472
চুরির শঙ্কায় গোপন স্থানে রাখা হবে করোনার ভ্যাকসিন 
অন্যান্য
প্রকাশ : ১১ জানুয়ারি ২০২১, ১৮:২৯
চুরি হয়ে যাওয়ার শঙ্কায় করোনা ভাইরাসের ১৫ লাখ ডোজ ভ্যাকসিন গোপন স্থানে রাখার সিদ্ধান্ত নিয়েছে দক্ষিণ আফ্রিকা সরকার। জানা গেছে, ভারত থেকে আগামী কয়েক সপ্তাহের মধ্যে ভারত থেকে এই ভ্যাকসিনগুলো পাবে দক্ষিণ আফ্রিকা।   সংবাদমাধ্যম সিটি প্রেসকে দক্ষিণ আফ্রিকার স্বাস্থ্য বিভাগের মুখপাত্র মুখপাত্র পোপো মাজা বলেন, ভ্যাকসিনগুলো খুব প্রয়োজনীয় দ্রব্য। এগুলো চুরি হয়ে গেলে কালোবাজারে চলে যাবে।  পোপো মাজা আরো বলেন, এখানে নিরাপত্তার ইস্যু রয়েছে কারণ যে দেশগুলি ইতিমধ্যে ভ্যাকসিন প্রয়োগ শুরু করেছে তারা আমাদের সতর্ক করে দিয়েছে যে এটি প্রচুর চুরি হচ্ছে। সুতরাং এটি কেন্দ্রীয়ভাবে কোথায় সংরক্ষণ করা হচ্ছে তা আমরা প্রকাশ করবো না।  আন্তর্জাতিক জরিপকারী সংস্থা ওয়ার্ল্ডওমিটারের তথ্য অনুযায়ী, দক্ষিণ আফ্রিকায় এ পর্যন্ত ১২ লাখ ৩১ হাজার ৫৯৭ জন করোনা রোগী শনাক্ত করা হয়েছে।  দেশটিতে এ পর্যন্ত করোনায় মারা গেছেন ৩৩ হাজার ১৬৩ জন। ইত্তেফাক/এআর 



197656,213473
বিজ্ঞান ও প্রযুক্তি বিশ্ববিদ্যালয় হচ্ছে পিরোজপুরে
জাতীয়
প্রকাশ : ১১ জানুয়ারি ২০২১, ১৮:৩০
পিরোজপুরে বিজ্ঞান ও প্রযুক্তি বিশ্ববিদ্যালয় হবে। এজন্য ‘বঙ্গবন্ধু শেখ মুজিবুর রহমান বিজ্ঞান ও প্রযুক্তি বিশ্ববিদ্যালয়, পিরোজপুর আইন, ২০২০’-এর খসড়ার নীতিগত অনুমোদন দিয়েছে মন্ত্রিসভা। মন্ত্রিপরিষদ সচিব খন্দকার আনোয়ারুল ইসলাম প্রেস ব্রিফিংয়ে বলেন, আইনের খসড়াটি মন্ত্রিসভার নীতিগত অনুমোদন পাওয়ায় এখন পরীক্ষা-নিরীক্ষার জন্য আইন মন্ত্রণালয়ে যাবে। আইন মন্ত্রণালয়ের ভেটিং শেষে এটি চূড়ান্ত অনুমোদনের জন্য আবারও মন্ত্রিসভায় তোলা হবে। আরো পড়ুন : বাংলাদেশে মোট ১৫৩টি বিশ্ববিদ্যালয়ের শিক্ষা কার্যক্রম চলছে। এর মধ্যে ৪৬টি সরকারি এবং ১০৭টি বেসরকারি।ইত্তেফাক/ইউবি



197657,213474
ক্যাপিটল হিলে হামলার নিন্দা জানালেন মেলানিয়া
বিশ্ব সংবাদ
প্রকাশ : ১১ জানুয়ারি ২০২১, ১৮:৫১
যুক্তরাষ্ট্রের পার্লামেন্টে ক্যাপিটল ভবনে ডোনাল্ড ট্রাম্পের উগ্র সমর্থকদের হামলার ঘটনায় নিন্দা জানিয়েছেন মার্কিন ফার্স্ট লেডি মেলানিয়া ট্রাম্প। একটি বিবৃতিতে এই নিন্দা জানান তিনি । বিবৃতিতে মেলানিয়া ট্রাম্প বলেন, গত সপ্তাহে যা ঘটেছে তার জন্য আমি হতাশ। আমাদের জধানীতে যে হিংসাত্মক ঘটনা ঘটেছে তা আমি একেবারে নিন্দা জানাই। গত চার বছর ট্রাম্পকে প্রেসিডেন্ট হিসেবে সমর্থন দেওয়ায় বিবৃতিতে মার্কিন জনগণের প্রতি কৃতজ্ঞতাও প্রকাশ করেছেন মার্কিন ফার্স্ট লেডি।  ইত্তেফাক/এআর 



197658,213475
ব্রিটিশ আমেরিকান টোব্যাকো বাংলাদেশের লোগো উন্মোচন
বাণিজ্য
প্রকাশ : ১১ জানুয়ারি ২০২১, ১৮:৫৫
ব্যবসা পরিচালনার পারিপার্শ্বিক অবস্থার ক্রমাগত পরিবর্তনের সাথে মিল রেখে ব্রিটিশ আমেরিকান টোব্যাকো বাংলাদেশ (বিএটি বাংলাদেশ) কোম্পানি লিমিটেড তার কর্পোরেট লোগো পরিবর্তন করেছে। রবিবার (১০ জানুয়ারি) থেকে নতুন কর্পোরেট লোগোটি উন্মোচিত করেছে বিএটি বাংলাদেশ।  পূর্ববর্তী লোগোটি বিগত কয়েক যুগ ধরে বিশ্বের শীর্ষস্থানীয় কোম্পানিগুলোর মধ্যে একটি শক্তিশালী প্রতীক হয়ে দাঁড়িয়েছিল।  নতুন এই লোগোটি কোম্পানির প্রগতিশীলতার পাশাপাশি একটি মাল্টি-ক্যাটাগরি পোর্টফোলিও কোম্পানি হিসেবে নিজেদের প্রতিষ্ঠিত করার লক্ষ্য সম্পর্কে ধারণা দেয়।বিএটি গ্রুপ আন্তর্জাতিক প্রতিষ্ঠানগুলোর মধ্যে অন্যতম এবং বিশ্বের ১৮০টিরও বেশি দেশে সুনামের সাথে ব্যবসা পরিচালনা করে আসছে। পরিবর্তনশীল ব্যবসায়িক প্রেক্ষাপটের সাথে তাল মেলানোর পাশাপাশি ব্যবসায় নিজেদের শ্রেষ্ঠত্ব ধরে রাখতে বিএটি বাংলাদেশ নতুন এক লক্ষ্যমাত্রা নিয়ে যাত্রা শুরু করেছে।  গণপ্রজাতন্ত্রী বাংলাদেশ সরকারের টেকসই উন্নয়নের লক্ষ্যমাত্রা অর্জনে বিএটি বাংলাদেশ তার পরিবেশ, সামাজিক ও প্রশাসনের (ইএসজি) উদ্যোগগুলিকে কেন্দ্র করে সরকারের সাথে কাঁধে কাঁধ মিলিয়ে “একটি সম্ভাবনাময় আগামীর” লক্ষ্যে এগিয়ে যাচ্ছে।  বিএটি বাংলাদেশের এই নতুন যাত্রার মূলে থাকবে, দায়বদ্ধতার সাথে গ্রাহকদের সকল মুহূর্ত উপভোগ করার সুযোগ নিশ্চিত করা, পরিবেশগত ও সামাজিক প্রভাব হ্রাস করা।  কর্মীদের কাজ করার জন্য একটি গতিশীল ও অনুপ্রেরণামূলক কর্মস্থল তৈরি করা, এবং শেয়ারহোল্ডারদের দীর্ঘস্থায়ী ও উচ্চতর মুনাফা নিশ্চিত করা।দীর্ঘ ১১০ বছর ধরে বিএটি বাংলাদেশ এ দেশের কর্পোরেট খাতে প্রতিষ্ঠান পরিচালনায় এক উজ্জ্বল দৃষ্টান্ত স্থাপন করে আসছে।  এছাড়াও, বিএটিবি প্রতিনিয়ত দক্ষ মানবসম্পদ গড়ার লক্ষ্যে কাজ করে, যার ফলস্বরূপ এই প্রতিষ্ঠানের বহু কর্মী আজ দেশ ও বিদেশে বিভিন্ন স্বনামধন্য প্রতিষ্ঠানে উচ্চপদস্থ কর্মকর্তা হিসেবে নিয়োজিত আছেন।আরও পড়ুনঃ আমদানি মূল্য জটিলতায় হিলি স্থলবন্দরে চালের ছাড় হচ্ছে নাউপরন্তু, বিএটি বাংলাদেশ এ দেশের বেসরকারি খাতের সর্বোচ্চ রাজস্ব প্রদানকারী প্রতিষ্ঠান। প্রতিষ্ঠানটি ঢাকা এবং চট্টগ্রাম স্টক এক্সচেঞ্জের তালিকাভুক্ত এবং সর্বোচ্চ মূলধনী কোম্পানিগুলোর মধ্যে অন্যতম। এই কোম্পানিতে গণপ্রজাতন্ত্রী বাংলাদেশ সরকারের অংশীদারিত্ব রয়েছে এবং পরিচালনা পর্ষদে তাঁদের প্রতিনিধিত্বও রয়েছে।  জাতিসংঘের টেকসই উন্নয়ন লক্ষ্য (এসডিজি) অর্জনে সরকারকে সহায়তা করতে প্রতিষ্ঠানটি বদ্ধ পরিকর। এরই ধারাবাহিকতায় এসডিজির সাথে সামঞ্জস্য রেখে ইএসজি কার্যক্রমগুলো পরিচালনা করে আসছে প্রতিষ্ঠানটি।
 
এই খাতে দেশের স্টক এক্সচেঞ্জের একমাত্র তালিকাভুক্ত কোম্পানি হিসেবে দেশের প্রচলিত আইন অনুসরণ করে, স্টেকহোল্ডারদেরকে লোগো সম্পর্কে অবগত করছে কোম্পানিটি। নতুন লোগোটি পর্যায়ক্রমে কারখানা, অফিস, গুদাম সহ বিভিন্ন স্থাপনায় দৃশ্যমান হবে এবং কোম্পানির ওয়েবসাইট ও সামাজিক যোগাযোগ মাধ্যমেও রবিবার থেকে নতুন লোগোটি দেখা যাচ্ছে।
ইত্তেফাক/এমএএম



197659,213476
সাংবাদিক মিজানুর রহমান খান আর নেই
রাজধানী
প্রকাশ : ১১ জানুয়ারি ২০২১, ১৯:০১
প্রথম আলোর যুগ্ম সম্পাদক মিজানুর রহমান খান (৫৩) আর নেই। সোমবার সন্ধ্যায় রাজধানীর একটি বেসরকারি হাসপাতালে চিকিৎসাধীন অবস্থায় তিনি ইন্তেকাল করেন (ইন্না লিল্লাহি ওয়া ইন্না ইলাইহি রাজিউন)। প্রথম আলোর যুগ্ম সম্পাদক মিজানুর রহমান খান (৫৩) আর নেই। সোমবার সন্ধ্যায় রাজধানীর একটি বেসরকারি হাসপাতালে চিকিৎসাধীন অবস্থায় তিনি ইন্তেকাল করেন (ইন্না লিল্লাহি ওয়া ইন্না ইলাইহি রাজিউন)। প্রথমআলোরযুগ্মসম্পাদকমিজানুররহমানখান৫৩আরনেই।সোমবারসন্ধ্যায়রাজধানীরএকটিবেসরকারিহাসপাতালেচিকিৎসাধীনঅবস্থায়তিনিইন্তেকালকরেনইন্নালিল্লাহিওয়াইন্নাইলাইহিরাজিউন। মিজানুর রহমান খান গত ২৭ নভেম্বর করোনা ভাইরাসে আক্রান্ত হন। প্রথমে ঢাকার একটি বেসরকারি হাসপাতালে চিকিৎসা নেন। অবস্থার উন্নতি না হলে সেখান থেকে গত ১০ ডিসেম্বর তাকে মহাখালীর ইউনিভার্সেল মেডিকেল কলেজ হাসপাতালে ভর্তি করা হয়। সেখানে তাকে নিবিড় পরিচর্যাকেন্দ্রে রেখে চিকিৎসা করা হয়।  মিজানুর রহমান খান গত ২৭ নভেম্বর করোনা ভাইরাসে আক্রান্ত হন। প্রথমে ঢাকার একটি বেসরকারি হাসপাতালে চিকিৎসা নেন। অবস্থার উন্নতি না হলে সেখান থেকে গত ১০ ডিসেম্বর তাকে মহাখালীর ইউনিভার্সেল মেডিকেল কলেজ হাসপাতালে ভর্তি করা হয়। সেখানে তাকে নিবিড় পরিচর্যাকেন্দ্রে রেখে চিকিৎসা করা হয়।  মিজানুররহমানখানগত২৭নভেম্বরকরোনা ভাইরাসেআক্রান্তহন।প্রথমেঢাকারএকটিবেসরকারিহাসপাতালেচিকিৎসানেন।অবস্থার উন্নতি না হলেসেখানথেকেগত১০ডিসেম্বরতাকেমহাখালীরইউনিভার্সেলমেডিকেলকলেজহাসপাতালেভর্তিকরাহয়।সেখানেতাকেনিবিড়পরিচর্যাকেন্দ্রেরেখেচিকিৎসাকরাহয়।আরো পড়ুন : আরো পড়ুন : শনিবার তার শারীরিক অবস্থার অবনতি হলে লাইফ সাপোর্টে নেওয়া হয়। আজ সন্ধ্যা ছয়টার দিকে তিনি মারা যান।শনিবার তার শারীরিক অবস্থার অবনতি হলে লাইফ সাপোর্টে নেওয়া হয়। আজ সন্ধ্যা ছয়টার দিকে তিনি মারা যান।শনিবার তারশারীরিকঅবস্থারঅবনতিহলেলাইফসাপোর্টেনেওয়াহয়।আজসন্ধ্যাছয়টার দিকে তিনি মারা যান।ইত্তেফাক/ইউবিইত্তেফাক/ইউবিইত্তেফাক/ইউবি



197660,213477
বেকারিতে রং ও কেমিক্যাল দিয়ে খাদ্য উৎপাদন 
সারাদেশ
প্রকাশ : ১১ জানুয়ারি ২০২১, ১৯:০৭
অবৈধ রং ও কেমিক্যাল ব্যবহার করে ভেজাল খাদ্য সামগ্রী উৎপাদন ও বিক্রির অভিযোগে নারায়ণগঞ্জের সুগন্ধা বেকারিকে দুই লাখ টাকা জরিমানা করেছে বাংলাদেশ নিরাপদ খাদ্য কর্তৃপক্ষ। সোমবার (১১ জানুয়ারি) দুপুরে নগরীর গলাচিপা এলাকায় প্রতিষ্ঠানটির কারখানায় এই অভিযান চালানো হয়। পুরো কারখানা পরিদর্শন শেষে খাদ্য সামগ্রী উৎপাদনে ব্যবহৃত মোড়কবিহীন রং ও কেমিক্যালে আমদানিকারক প্রতিষ্ঠানের নাম উল্লেখ না থাকায় মালিকপক্ষকে এই জরিমানা করা হয়।বাংলাদেশ নিরাপদ খাদ্য কর্তৃপক্ষের নির্বাহী ম্যাজিস্ট্রেট জ্যোতিস্বর পালের নেতৃত্বে ভেজাল বিরোধী অভিযানে আরো উপস্থিত ছিলেন, মনিটরিং অফিসার আমিনুল ইসলাম, খাদ্য বিশ্লেষক ফারহানুল আলম, জেলা প্রশাসকের কার্যালয়ের সহকারী কমিশনার ফারজানা আক্তার ও সদর উপজেলা খাদ্য পরিদর্শক শাহজাহান হালদার। জেলা পুলিশের একটি দল এই  অভিযানে সহযোগিতা করে।অভিযান শেষে বাংলাদেশ নিরাপদ খাদ্য কর্তৃপক্ষের মনিটরিং অফিসার আমিনুল ইসলাম সুমন জানান, সরবরাহকৃত প্রস্ততকারক খাদ্য ও পণ্য সামগ্রী উৎপাদনের পর এর মোড়ক ও আমদানিকারক প্রতিষ্ঠানের নাম থাকতে হয়। কিন্তু এই কারখানাটিতে রংসহ বিভিন্ন ধরণের অবৈধ কেমিক্যাল মিশিয়ে খাদ্য সামগ্রী উৎপাদন করতে দেখা যায়। যেগুলোর কোন মোড়ক এবং আমদানিকারকের নাম পরিচয় নেই। যার কারণে উৎপাদিত এসব খাদ্য সামগ্রী ভেজাল ও অবৈধ গণ্য করে নিরাপদ খাদ্য আইন ২০১৩ এর ৩২ ধারা অনুযায়ী দুই লাখ টাকা জরিমানা করা হয়।সুগন্ধা বেকারির এই কারখানাটিতে এর আগে গত কয়েক মাসের ব্যবধানে দুই দফা অভিযান চালিয়ে পাঁচ লাখ ও দুই লাখ টাকা জরিমানা করা হলেও স্থায়ীভাবে আইনগত ব্যবস্থা নেয়া হয়নি। এ বিষয়ে প্রশ্ন করলে নিরাপদ খাদ্য কর্তৃপক্ষের মনিটরিং অফিসার জানান, যেসব অসঙ্গতি এখানে পাওয়া গেছে সেগুলো সংশোধন করতে মালিকপক্ষকে মুচলেকাসহ নির্ধারিত সময় দেওয়া হয়েছে। পরবর্তীতে মনিটরিংয়ের সময় আবারো এ ধরনের অসঙ্গতি পাওয়া গেলে কারখানাটি সিলগালা করে দেওয়া হবে। সর্বসাধারণের স্বাস্থ্য সুরক্ষার জন্য জেলার অন্যান্য রেস্তোরাঁ ও খাদ্য উৎপাদনকারী কারখানাগুলোতে বাংলাদেশ নিরাপদ খাদ্য কর্তৃপক্ষ নিয়মিত অভিযান পরিচালনা করবে বলেও জানান এই কর্মকর্তা।ইত্তেফাক/জেডএইচ



197661,213478
যে কারণে পুরো পাকিস্তান ডুবে গিয়েছিলো অন্ধকারে 
বিশ্ব সংবাদ
প্রকাশ : ১১ জানুয়ারি ২০২১, ১৯:১৮
সঞ্চালন লাইন ঠিকভাবে রক্ষণাবেক্ষণ না হওয়ায়  এবং গুড্ডু বিদ্যুৎকেন্দ্রের নিরাপত্তাব্যবস্থায় ত্রুটির কারণে গত শনিবার রাতে পাকিস্তানে বিদ্যুৎ বিপর্যয় হয়। জ্যেষ্ঠ কর্মকর্তাদের বরাত দিয়ে এমনতি জানিয়েছে পাকিস্তানের সংবাদমাধ্যম দ্য ডন । একজন অবসরপ্রাপ্ত জ্যেষ্ঠ কর্মকর্তা বলেন, এটি স্পষ্টভাবে রক্ষণাবেক্ষণ ব্যবস্থায় ব্যর্থতার কারণে হয়েছে।  আরেকজন বিশেষজ্ঞা জানান, বিদ্যুতের চাপের বিপরীতে সুরক্ষাব্যবস্থা কার্যকর থাকলে গুড্ডু বিদ্যুৎকেন্দ্র অকার্যকর হতো না।  পাকিস্তানের জ্বালানিমন্ত্রী ওমর আইয়ুব খান বলেছেন, পাকিস্তানে বিদ্যুৎ বিপর্যয়ের কারণ অনুসন্ধানে চেষ্টা চলছে। কারণ খুঁজে পেলেই তা জানানো হবে। মন্ত্রীর দাবি, ট্রান্সমিশন লাইনে রক্ষণাবেক্ষণ ঠিকভাবে হয়েছে। নিরাপত্তাব্যবস্থাও নষ্ট হয়নি।জানা গেছে, ভারী কুয়াশা এবং অন্যান্য সমস্যার কারণে এর আগেও গুড্ডু বিদ্যুৎকেন্দ্রে বিদ্যুৎ বিপর্যয় ঘটেছিল।  গুড্ডু বিদ্যুৎকেন্দ্রের নাম প্রকাশে অনিচ্ছুক এক কর্মকর্তা জানান, পাওয়ার হাউসের সুরক্ষাব্যবস্থার ত্রুটির কারণেই বিদ্যুৎ বিপর্যয় ঘটে। ২০১৩, ২০১৫ ও ২০১৭ সালে পাকিস্তানে একই রকম বিদ্যুৎ বিপর্যয় হয়েছিল । ইত্তেফাক/এআর .



197662,213479
নগদে প্রতারণা করে ৩৭ লক্ষ টাকা আত্মসাৎ, গ্রেফতার ২
সারাদেশ
প্রকাশ : ১১ জানুয়ারি ২০২১, ১৯:২১
বরিশালের উজিরপুরে নগদ একাউন্ট ব্যবসায়ীর কাছ থেকে প্রতারণার করে ৩৬ লক্ষ ৪৪ হাজার টাকা হাতিয়ে নেয়ার ঘটনায় ২ জনকে গ্রেফতার করেছে পুলিশ। পরে আদালতের মাধ্যমে তাদের কারাগারে প্রেরণ করা হয়েছে।  এছাড়া ৭ দিনের রিমান্ড আবেদনও করেছে পুলিশ। সোমবার (১১ জানুয়ারি) মামলার ঐ দুই আসামিকে কারাগারে প্রেরণ করেছে বরিশাল সিনিয়র জুডিশিয়াল ম্যাজিস্ট্রেট আদালতের বিচারক মো. মনিরুজ্জামান।  আরও পড়ুনঃ রোগ প্রতিরোধ ক্ষমতা বৃদ্ধিতে ভিটামিন-সিজানা গেছে, মামলার বাদী রানা খান উজিপুর থানাধীন ধামুরা বন্দরস্থ টেম্পু স্ট্যান্ডে নগদ একাউন্টের ব্যবসা করে।  ব্যবসার স্বার্থে গ্রাহকদের সাথে নগদ এ্যাপের মাধ্যমে টাকা লেনদেন করে থাকে।  ১৯ ডিসেম্বর বিকেলে ০১৬১০৪৫০৯৬০ নম্বর থেকে অজ্ঞাত পরিচয়ে এক ব্যক্তি আমাকে ফোন করে আমার নগদ একাউন্টের পিন কোড হ্যাক করে। এরপর আমার একাউন্ট ব্যবহার করে বিজনেস টু বিজনেস ৩৬ লক্ষ ৮৮ হাজার ৩১৫ টাকা নগদের ডিলারের কাছ থেকে আনে। মূহুর্তের মধ্যে সব টাকা পাঁচটি নম্বরে পাঠানো হয়।  ঘটনার কিছুক্ষণ পরেই লেনদেনের সকল তথ্য রানা খানের ব্যবহৃত মোবাইল নম্বরে চলে আসে।  এ ঘটনায় উজিরপুর থানায় ডিজিটাল নিরাপত্তা আইনে ২৭ ডিসেম্বর অজ্ঞাতনামা আসামিদের বিরুদ্ধে মামলা দায়ের করেন রানা খান। বিষয়টি নিশ্চিত করে উজিরপুর থানার এসআই সুদীব কুমার জানান, এই মামলায় রফিকুল ইসলাম ও ফয়সাল আহমেদ জয় নামে ২ জনকে রবিবার (১০ জানুয়ারি) গ্রেফতার করে সোমবার (১১ জানুয়ারি) আদালতে সোপর্দ করা হয়।  এরপর আদালত তাদের কারাগারে প্রেরণের নির্দেশ প্রদান করেছেন।  আমরা আদালতে ৭ দিনের রিমান্ড আবেদন করেছি।ইত্তেফাক/এমএএম



197663,213480
৪ পরিবারকে ৩০ লাখ টাকা করে ক্ষতিপূরণের নির্দেশ
জাতীয়
প্রকাশ : ১১ জানুয়ারি ২০২১, ১৯:২৩
ইউনাইটেড হাসপাতালে অগ্নিকাণ্ডে রোগী মৃত্যুর ঘটনায় ক্ষতিগ্রস্ত চার পরিবারকে ১৫ দিনের মধ্যে ৩০ লাখ টাকা করে ক্ষতিপূরণ দিতে নির্দেশ দিয়েছে হাইকোর্ট। এছাড়া ক্ষতিগ্রস্ত এই চার পরিবারকে কেন ১৫ কোটি টাকা করে ক্ষতিপূরণ দেওয়া হবে না, তা জানতে চেয়ে রুল জারি করা হয়েছে। সোমবার বিচারপতি জে বি এম হাসান ও বিচারপতি মো. খায়রুল আলমের সমন্বয়ে গঠিত হাইকোর্ট বেঞ্চ এই আদেশ দেন।আদালতে ইউনাইটেড হাসপাতালের পক্ষে আইনজীবী মোস্তাফিজুর রহমান খান ও রিট আবেদনকারীদের পক্ষে অনীক আর হক শুনানি করেন।আরো পড়ুন : গত বছরের ২৭ মে হাসপাতালটির মূল ভবনের বাইরে আইসোলেশন ইউনিটে আগুন লেগে লাইফ সাপোর্টে থাকা পাঁচ রোগীর মৃত্যু হয়। তারা হলেন রিয়াজুল আলম (৪৫), খোদেজা বেগম (৭০), ভারনন অ্যান্থনি পল (৭৪), মো. মনির হোসেন (৭৫) ও মো. মাহাবুব (৫০)। মৃতদের মধ্যে একজনের পরিবার হাসপাতাল কর্তৃপক্ষের সঙ্গে বিষয়টি মিমাংসা করে ক্ষতি নিয়েছেন।আগুনে মৃত এই ব্যক্তিদের পরিবারকে যথাযথ ক্ষতিপূরণ দিতে নির্দেশনা চেয়ে ভুক্তভোগী পরিবারের সদস্যরা রিট করেন।ইত্তেফাক/ইউবি



