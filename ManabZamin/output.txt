1
করোনা শনাক্তের হার বেড়ে ১.২৮
দেশে ফের করোনার শনাক্তের হার বাড়ছে। গত ২৪ ঘণ্টায় শনাক্তের হার বেড়ে দাঁড়িয়েছে ১ দশমিক ২৮ শতাংশে। আগের দিন এই হার ছিল শূন্য দশমিক ৬৪ শতাংশ।  দেশে করোনায় গত ২৪ ঘণ্টায় মৃত্যু শূন্য। একই সময়ে করোনায় নতুন শনাক্ত বেড়ে ৫১  জনে দাঁড়িয়েছে। দেশে এ পর্যন্ত করোনায় মৃতের সংখ্যা ২৯ হাজার ১২৪ জন। নতুন শনাক্ত নিয়ে সরকারি হিসাবে এ পর্যন্ত মোট শনাক্ত ১৯ লাখ ৫২ হাজার ২৭৫ জন।  গত ২৪ ঘণ্টায় ২৫২ জন এবং এখন পর্যন্ত ১৮ লাখ ৯০ হাজার ৫১৬ জন সুস্থ হয়ে উঠেছেন।আজ স্বাস্থ্য অধিদপ্তরের প্রেস বিজ্ঞপ্তিতে এ তথ্য জানানো হয়েছে।এতে আরও জানানো হয়, দেশে ৮৭৯টি পরীক্ষাগারে গত ২৪ ঘণ্টায় ৩ হাজার ৯৩২টি নমুনা সংগ্রহ এবং ৩ হাজার ৯৯৪টি নমুনা পরীক্ষা করা হয়েছে। এখন পর্যন্ত ১ কোটি ৩৯ লাখ ২০হাজার ৫৫২টি নমুনা পরীক্ষা করা হয়েছে।নমুনা পরীক্ষা বিবেচনায় গত ২৪ ঘণ্টায় শনাক্তের হার ১ দশমিক ২৮ শতাংশ।শনাক্ত বিবেচনায় সুস্থতার হার ৯৬ দশমিক ৮৪ শতাংশ এবং শনাক্ত বিবেচনায় মৃত্যুর হার ১ দশমিক ৪৯ শতাংশ। দেশে মোট পুরুষ মারা গেছেন ১৮ হাজার ৫৯৪ জন এবং নারী ১০ হাজার ৫৩০ জন।নতুন শনাক্তের মধ্যে ঢাকা মহানগরের রয়েছেন ৪৭ জন। গত ২৪ ঘণ্টায় ঢাকা বিভাগে রয়েছেন ৪৭ জন, ময়মনসিংহ বিভাগে ১ জন, চট্টগ্রাম বিভাগে ২ জন, রাজশাহী বিভাগে শূন্য , রংপুর বিভাগে শূন্য, খুলনা বিভাগে শূন্য, বরিশাল বিভাগে ১ জন এবং সিলেট বিভাগে শূন্য  রোগী শনাক্ত হয়েছেন।।বিজ্ঞাপন

অনলাইন



2
ঈদ যাত্রায় আতঙ্ক ঢাকা-টাঙ্গাইল মহাসড়ক
দুর্ভোগের অপর নাম ঢাকা-টাঙ্গাইল-বঙ্গবন্ধু সেতু মহাসড়ক। ছোটখাটো দুর্ঘটনাতেই লেগে যায় মাইলের পর মাইল যানজট। সারা বছর একই চিত্র দেখা যায় সড়কটিতে। আর ঈদ আসলেতো কথাই নেই। ঘণ্টার পর ঘণ্টা আটকে থাকতে হয় যানজটে। চরম দুর্ভোগ পোহাতে হয় ঘরমুখো মানুষদের। যানবাহনেই ঈদ করতে দেখা গেছে বিগত বছরগুলোতে।ঢাকা-টাঙ্গাইল-বঙ্গবন্ধু সেতু মহাসড়কের এলেঙ্গা থেকে চন্দ্রা পর্যন্ত প্রায় ৬০ কিলোমিটার সড়কে ৬ লেনে চলাচল করে যানবাহন। এর মধ্যে আবার কয়েকটি আন্ডারপাসও চলমান রয়েছে।তবে বিপত্তি ঘটে এলেঙ্গা থেকে বঙ্গবন্ধু সেতু পর্যন্ত প্রায় সাড়ে ১৩ কিলোমিটার সড়কে। সেখানে দুই লেনের সড়কে চলাচল করে ৬ লেনের গাড়ি। এছাড়াও এলেঙ্গা থােকে সেতু পর্যন্ত সড়কের বিভিন্ন স্থানে উঁচু নিচু থাকায় স্বাভাবিক গতিতে যানবাহন চালাতে পারেন না চালকরা।বিজ্ঞাপনফলে ধীরগতির কারণে সৃষ্টি হয় গাড়ির দীর্ঘ সারি। আর ঈদ আসলেই গাড়ির চাপও কয়েক গুন বেড়ে যায়।ঈদের সময় লক্কর ঝক্কর ফিটনেসবিহীন যানবাহন সড়কে নামায় মালিকরা। অন্যান্য গাড়ির সাথে পাল্লা দিয়ে চালাতে গিয়ে প্রায় সময়ই এসব যানবাহন সড়কে নষ্ট হয়ে যায়। আর নষ্ট হওয়া ওইসব যানবাহন সরাতে গিয়ে কিছুটা সময় লেগে যায়। সৃষ্টি হয় দীর্ঘ যানজটের।এদিকে বঙ্গবন্ধু সেতুর পশ্চিম সংযোগ সড়কের সিরাজগঞ্জ অংশে নলকা সেতু ও সড়কের সংস্কার কাজ চলমান থাকায় স্বাভাবিক গতিতে যানবাহন চলাচল করতে পারে না। যার প্রভাব পড়ে বঙ্গবন্ধু সেতুর পূর্ব পাড়ে। অতিরিক্ত গাড়ির চাপ সামাল দেয়া সম্ভব হয় না। ঘন্টার পর ঘন্টা ঠাঁয় দাঁড়িয়ে থাকে যানবাহন।এ মহাসড়কে নিয়মিত যাতায়াত করা যাত্রীরা জানান, চালকরা ট্রাফিক আইন ঠিকমত মেনে চলে না। ফলে সড়কে বিশৃঙ্খলার সৃষ্টি হয়। যানজটের অন্যতম কারণ এটা। আর বঙ্গবন্ধু সেতু থেকে এলেঙ্গা পর্যন্ত দুই লেন হওয়ায় ৬ লেনের চাপ সামলাতে না পারায় গাড়ির দীর্ঘ সারির সৃষ্টি হয়। সেতুর বুথ সংখ্যা বাড়ানো ও এলেঙ্গা থেকে সেতু পর্যন্ত ৬ লেন করা হলে যানজট নিরসন হবে।চালকরা জানিয়েছেন, চন্দ্রা থেকে এলেঙ্গা পর্যন্ত ভালোভাবেই আসা যায়। এলেঙ্গার পর থেকে বঙ্গবন্ধু সেতু রোডে ঢুকলেই যানজটের কবলে পড়তে হয়। এছাড়া অনেক চালক পাল্লাপাল্লি গাড়ি চালায়। আগে যাওয়ার প্রতিযোগিতায় নেমে অন্য লেনে চলে যায়। ফলে সড়কে শৃঙ্খলা নষ্ট হয়। আর ঈদে লক্কর ঝক্কর যানবাহন সড়কে নামায় স্বাভাবিক গতি থাকেনা। ফলে গাড়ির দীর্ঘ সারির সৃষ্টি হয়। সেই থেকেই যানজট শুরু হয়।এদিকে ঈদে যাতে যানজট না হয় সে লক্ষ্যে মহাসড়কটিতে জেলা ও জেলার বাইরে থেকে প্রায় ৭শ’ পুলিশ মোতায়েত থাকবে। যারা সড়কে শৃঙ্খলাসহ যানজট নিরসনে কাজ করবে। এছাড়াও সড়কের বঙ্গবন্ধু সেতুর উভয়ের পাড়ের টোলপ্লাজায় ১২টি লেন দিয়ে যানবাহন যাতায়াত করতো। এবার ঈদে নির্বিঘ্নে যাতে যান চলাচল করতে পারে সে লক্ষ্যে দুই পাড়ের টোল প্লাজায় তিনটি করে মোট ৬ টি লেন বাড়ানো হবে। মোট ১৮ লেনে চলাচল করবে যানবাহন।এ বিষয়ে বঙ্গবন্ধু সেতু সাইট অফিসের নির্বাহী প্রকৌশলী আহসান মাসুদ বাপ্পী বলেন, ঈদের সময় টোল প্লাজার পয়েন্ট বাড়ানো হবে। মোটরসাইকেলের জন্য দুই পাড়ে দুটি করে চারটি। এছাড়াও অতিরিক্ত আরো দু'টি লেন থাকবে। মোট ১৮টি লেন দিয়ে যানবাহন চলাচল করবে।টাঙ্গাইলের পুলিশ সুপার সরকার মোহাম্মদ কায়সার বলেন, ‘ঈদে যে কোনো মূল্যে সড়কে যানজটমুক্ত রাখার চেষ্টা করা হবে। কোনো ধরনের বিশৃঙ্খলভাবে গাড়ি চালাতে দেওয়া হবে না। 

অনলাইন



3
 জনসনের বিরুদ্ধে রাশিয়া প্রবেশে নিষেধাজ্ঞা
বৃটিশ প্রধানমন্ত্রী বরিস জনসনের জন্য রাশিয়ায় প্রবেশে নিষেধাজ্ঞা দিয়েছে মস্কো। ইউক্রেন যুদ্ধে বৃটেনের ‘শত্রুতামূলক’ অবস্থানের কারণে এই নিষেধাজ্ঞা দেয়া হয়েছে বলে জানিয়েছে মস্কো। শুধু বরিস জনসন নন, সব মিলে বৃটিশ সরকারের মোট ১৩ কর্মকর্তার বিরুদ্ধে এই নিষেধাজ্ঞা দেয়া হয়েছে। রাশিয়ার পররাষ্ট্র মন্ত্রণালয় বলেছে এর মধ্যে আছেন বৃটিশ পররাষ্ট্রমন্ত্রী লিজ ট্রাস, সাবেক প্রধানমন্ত্রী তেরেসা মে, স্কটল্যান্ডের ফার্স্ট মিনিস্টার নিকোলা স্টার্জেন। এ খবর দিয়েছে অনলাইন বিবিসি। উল্লেখ্য, এর আগে একই রকম কারণ দেখিয়ে যুক্তরাষ্ট্রের প্রেসিডেন্ট জো বাইডেনের বিরুদ্ধেও একই নিষেধাজ্ঞা দিয়েছে রাশিয়া। জানানো হয়েছে নিষেধাজ্ঞার এই তালিকা আরও বড় হতে পারে।  

বিশ্বজমিন



4
বাংলাদেশ-দ. আফ্রিকা পাচারচক্র, ৫ বাংলাদেশিকে ফেরত, জড়িত কর্মকর্তারা
বাংলাদেশ ও দক্ষিণ আফ্রিকায় মানবপাচারের একটি শক্তিশালী চক্র গড়ে উঠেছে। বিপুল অর্থের বিনিময়ে ভুয়া কাগজপত্রের মাধ্যমে তারা বাংলাদেশিদের ওই দেশটিতে পাঠায়। দক্ষিণ আফ্রিকার অভিবাসন বিভাগের অনুসন্ধানে এ তথ্য বেরিয়ে এসেছে। এ অভিযোগে দক্ষিণ আফ্রিকায় ৩৬ বছর বয়সী একজন অভিবাসন বিষয়ক কর্মকর্তাকে গ্রেপ্তারের পর জামিনে মুক্তি দেয়া হয়েছে। দক্ষিণ আফ্রিকার ইন্ডিপেন্ডেন্ট অনলাইন-এর  এক প্রতিবেদনে এ কথা জানানো হয়েছে। এতে আরও বলা হয়েছে, বৈধ কাগজপত্র ছাড়া ৫ বাংলাদেশিকে সেখানে আটক করে দেশে ফেরত পাঠিয়েছে কর্তৃপক্ষ। দেশটির ডিরেক্টরেট ফর প্রায়োরিটি ক্রাইম ইনভেস্টিগেশন (হকস) এসব তথ্য দিয়েছে। এর মুখপাত্র ব্রিগেডিয়ার থান্ডি মবামম্বো বলেছেন, অভিবাসন আইন লঙ্ঘন করার অনেক অভিযোগে বুধবার ওআর টাম্বো ইন্টারন্যাশনাল এয়ারপোর্ট থেকে গ্রেপ্তার করা হয়েছে পোনে সিমন দিথিপে’কে। জার্মিস্টোন এলাকায় হকস সিরিয়াস অর্গানাইজড ক্রাইম ইনভেস্টিগেশন যৌথভাবে স্বরাষ্ট্র বিষয়ক বিভাগের সঙ্গে একসঙ্গে অভিযান চালায়। তারা দেশের ভিতর বৈধ ভিসা ছাড়া যেসব অভিবাসী আছে, তাদেরকে শনাক্ত করতে অভিযান চালায়।বিজ্ঞাপনব্রিগেডিয়ার মবাম্বো বলেন, সন্দেহজনকভাবে আটক করে অভিযুক্ত ওই কর্মকর্তা অবৈধভাবে যাওয়া প্রতিজন অভিবাসীর কাছ থেকে বড় অংকের অর্থ নিতেন। এক্ষেত্রে তাদের হাতে পর্যাপ্ত তথ্য প্রমাণ হাজির হওয়ার পর এই অভিযান চালানো হয়। গত বৃহস্পতিবার কেম্পটন পার্ক ম্যাজিস্ট্রেটস কোর্টে হাজির করা হয় দিথিপে’কে। সেখানে তিনি জামিন পান। এই মামলাটির তদন্ত আগামী ২৫ শে মে পর্যন্ত স্থগিত করা হয়েছে। সম্প্রতি জোহানেসবার্গের উত্তরে ক্রুজারসডর্প থেকে কর্তৃপক্ষ ২৮ জনকে গ্রেপ্তার করে। দক্ষিণ আফ্রিকা ও বাংলাদেশে সুসমন্বয়ের মাধ্যমে একটি আন্তর্জাতিক সিন্ডিকেট গড়ে তুলেছে একটি গ্রুপ। ওই বিমানবন্দরে গড়ে তোলা এই সিন্ডিকেটের সঙ্গে জড়িত অভিবাসন বিষয়ক ওই কর্মকর্তা। এর সঙ্গে যুক্ত আছে হ্যান্ডলিং স্টাফ, ক্লিনার, নিরাপত্তা বিষয়ক ব্যক্তিরা, আইন প্রয়োগকারী সংস্থাগুলো। বাংলাদেশে এই চক্রের সঙ্গে যুক্ত আছে একজন ‘রানার’। তার কাজই হলো দক্ষিণ আফ্রিকায় যাওয়ার যোগ্যতা নেই এমন বাংলাদেশিকে সেখানে নেয়া। এর সঙ্গে যুক্ত আছে এয়ারলাইনের কর্মকর্তারা। একটি ‘কিংপিন’ বা মূল হোতা এসব সহযোগিতার মধ্যে সমন্বয় করেন। রানাররা অযোগ্য বাংলাদেশিকে দক্ষিণ আফ্রিকায় নিয়ে দেয়ার বিনিময়ে মোটা অংকের অর্থ দাবি করে। আর বিমান সংস্থা ওই বাংলাদেশিকে ভুয়া নামে বহন করে। যাত্রীদের তালিকায় তাদের নাম থাকে না।   

বিশ্বজমিন



